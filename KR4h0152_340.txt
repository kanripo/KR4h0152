# -*- mode: mandoku-view; -*-
#+TITLE: 明文海
#+DATE: 2015-08-25 00:42:49.869459
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百四十
<pb:KR4h0152_WYG_340-1a>¶
欽定四庫全書¶
　明文海卷三百四十　　　　餘姚黄宗羲編¶
　　記十四¶
　　　居室¶
　　浙江按察司獄記(王猷定/)¶
浙江按察司故宋岳忠武第宅也獄在司左相傳万俟¶
卨承秦檜意㫖置此以禁忠武者旁有井盖忠武女持¶
銀瓶投升死後人謂之銀瓶井云丁亥余友朱士稚以¶
<pb:KR4h0152_WYG_340-1b>¶
事繫獄久之得釋為余言天下之獄未有惨于此者始¶
入獄卒導罪人至獄司前索金故事罪人入見獄吏無¶
重輕皆輸金卒如之又推罪人有貲為牢頭者主進焉¶
而後掠其私謂之常例錢金多者雖重罪處淨室或自¶
搆精舍以居否置一獄名套監周遭樹木栅地穢濕覆¶
以腐草欝蒸之氣是生惡蟲罪人械而入卒持其兩手¶
縶栅上使不得便湏臾蟲觸人氣百千攅集人體自耳¶
鼻縁入衣祴凡屬有竅蟲滿其中經畫夜雖壯夫後生¶
<pb:KR4h0152_WYG_340-2a>¶
什不得一二折而下一徑黝黑盤曲深㘭突有石門犴¶
狴司之門堅重啓之聲似吼隂風颯颯從内出炎暑當¶
之股栗中多積屍狊逹門以外罪人既入獄卒閉兩門¶
邏者僅存一竇通勺麋白晝鬼嗚嗚狰狰立人前强有¶
力者與之角衆鬼來人力不勝則立斃庚子萊陽宋¶
公茘裳分守浙東余適逰會稽以此告之公曰明天順¶
間吾先世御史公諱黻者裳臬是邦矣廨旁有廟祀銀¶
瓶女祀之日例拜女一日自念我朝廷執法吏乃屈膝¶
<pb:KR4h0152_WYG_340-2b>¶
女子耶命擇日改廟他所甫鳩工忽空中見女子持弓¶
矢射中背頃之疽發余聞之作而嘆曰有是哉以一女¶
子死四百年而英爽赫奕如是况忠武乎夫忠武嬰賊¶
臣之害亡宋社稷迄今過其墓者見賊檜之像樵夫牧¶
豎猶争擊之胡至陵谷屢遷而以幽䧟忠武之穽為獄¶
卒賈利之塲為之吏者若之何仍其地而不思所以廢¶
之去嵗除夕前一日士稚没余感良友之不可作而有¶
感乎其言也今年春宋公將之任按察司公仁者既嘗¶
<pb:KR4h0152_WYG_340-3a>¶
道其先世事於其行也為之記以貽之辛丑元旦書¶
　¶
　¶
　¶
　¶
　¶
　¶
　¶
<pb:KR4h0152_WYG_340-3b>¶
　¶
　¶
　¶
　¶
　¶
　¶
　¶
　明文海巻三百四十¶
