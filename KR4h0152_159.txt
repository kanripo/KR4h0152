# -*- mode: mandoku-view; -*-
#+TITLE: 明文海
#+DATE: 2015-08-25 00:42:44.542395
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一百五十九
<pb:KR4h0152_WYG_159-1a>¶
欽定四庫全書¶
　明文海巻一百五十九　　　餘姚黄宗羲編¶
　　書十三¶
　　　論文¶
　　答王澹生(湯顯祖/)¶
弟少年無識嘗與友人論文以為漢宋文章各極其趣¶
者非可易而學也學宋文不成不失類鶩學漢文不成¶
不止不成虎也困於敝鄉帥膳郎舍論李獻吉於歴城¶
<pb:KR4h0152_WYG_159-1b>¶
趙儀郎舎論李于鱗於金壇鄧孺孝館論元美各標其¶
文賦中用事出處及增減漢史唐詩字面處見此道神¶
情聲色已盡於昔人今人更無可雄妙者稱能而已然¶
此其大致未能深論文心之一二而已有傳於司㓂公¶
之座者公微笑曰隨之湯生標塗吾文他日有塗湯生¶
文者弟聞之憮然曰王公達人吾愧之矣而當其時門¶
下於弟則有所謂心與而目成者人誰無情而忍不報¶
施乎客曰呉士文而吾鄉質文常有餘質常不足以不¶
<pb:KR4h0152_WYG_159-2a>¶
足交有餘辨給固不能相當精㣲亦不能相致無所相¶
益有以相損因自引避不敢再謁尚書之門一叅公子¶
之席其夙性然也又時知公子之意雅在氣節不在文¶
章文章已矣而竊觀其時所號氣節諸君者弟亦未敢¶
深附易不云乎定其交而後求平其心而後語安其身¶
而後動不然莫益之或擊之矣迨其擊之也而悔其交¶
容有及乎且門下人地才美固與弟江外枯槁之士去¶
就不同何也今之執政者非異人固門下之父行也執¶
<pb:KR4h0152_WYG_159-2b>¶
政尚將擇疎鄙有才之士而近之况如通家之子也才¶
而好逺之豈人情乎夫以門下之才且親尚負意氣不¶
肯自近其疎鄙有才之士負意氣者固益以逺矣然則¶
肯自近於執政執政因而近之者其人又多非負意氣¶
而才者彼其時政公論安得不兩而執政者之無所逺¶
聞殆非疎鄙寒士之過皆通家戚里子弟髙者引嫌卑¶
者暱附無有與言之過也以愚計之門丅幸及此時强¶
起除一閒署郎得從容間見言事執政有當驩然承之¶
<pb:KR4h0152_WYG_159-3a>¶
誤則愀然而獻疑入則盡規出不以語人此亦事父執¶
者禮然而因以陰就天下之大計亦不可謂非名節事¶
也且執政所以不受言事者以為此毁人以自為名莫¶
愛已也若門下以戚里晚進而規隨其間又自匿不奪¶
其名執政必以為愛已而不聽其言者非人情也然惟¶
門下可以就此正以門下有美才而負意氣執政所重¶
重之而不親此必門下負其人地才美不思以用之或¶
意他有所在先其疑形如此而言不聽交不成此如學¶
<pb:KR4h0152_WYG_159-3b>¶
漢文者譏學宋文者皆未有以極其趣不足相短長也¶
偶感門下推引過至及欲移病塞門似傷於懟世故不¶
惜亹亹言之以門下昔日之心與而目成庶有當於斯¶
言也¶
　　答伍夢符(失名/)¶
一别六年迅如彈指此彈指頃悲慼劬瘁與之俱謝矣¶
朝菌大椿無分修短論逍遥者定不誣也所恨者少年¶
埋首科場薰心青紫到頭只付蕉夢回念窘辱棘圍者¶
<pb:KR4h0152_WYG_159-4a>¶
四十晝夜人非金石經此銷磨今猶蠢動視息頑健如¶
初亦足羞矣且狂斐成性生無師法鄉先達如崇相能¶
始諸公每欲引為後學意頗揶揄之自謂當世無韓昌¶
黎吾遂不如李習之孫可之乎以是筆墨披猖動廢繩¶
尺盖由客才浮氣使然遂至應舉讀書兩不得力悲夫¶
晚欲師事石齋先生探討三易消息而千言未授九鼎¶
隨淪同時石友凋零殆盡環瞻山海孑然一人葉披水¶
落根石乃見毎手一編不問今古人語涊然汗出媿不¶
<pb:KR4h0152_WYG_159-4b>¶
能及腐塞此𠂻何處更有文字吾兄尚欲以著作相期¶
慮與陵谷同遷改亦迂矣憶向年寓宋司理署中於諸¶
家文部妄有甲乙司理言㸔著作如㸔小兒先問夀夭¶
有旦暮盡者有數十年百歲者推之則數百歲千歲與¶
刼同休者吾輩不能與刼同盡可無數百千歲乎細推¶
此語作者實難六經之外意惟老莊二榜足以當之即¶
唐宋大家敢有數百千歲乎若旦暮之文直不作可矣¶
某所欲捐焚筆硯静坐内觀庶幾擴此隙明還歸造物¶
<pb:KR4h0152_WYG_159-5a>¶
與莊瞿諸老往來太虚不以頑滓掛世人耳目斯為足¶
矣不知兄以為何如也垂示詩巻喜破谷音至於感不¶
及傷誹不累道如與兄坐卧潄其温雅也微恨追琢之¶
文不及金玉之相耳大抵此道以多閲多作為主乆之¶
紕漏自見又在自考所短不使滑手便路趁入常蹊乃¶
有生新之致鄙論云爾髙明當有獨裁也若嗣續一節¶
正不當以縈懐邵堯夫四十餘始室其得伯温當亦在¶
兄之年孫明復踰艾而受李廸從女其子即不知何名¶
<pb:KR4h0152_WYG_159-5b>¶
陳修七十三未娶宋髙宗乃詔内人施氏嫁之王逸少¶
毎問嚴君平司馬相如不知有後否其最著者叔向之¶
鬼餒伯喈僅女存李太白蕭頴士有子而獨孫女流落¶
皆為市人妻陽域三昆不娶王維四弟無子崔曙一女¶
白公一姪古之名賢缺陷者指不勝屈豈能與造物争¶
耶即如某某非無子者乃狼戾無親竟同蠻髦是所謂¶
寃親耳正不如鄧伯道孑然無玷未失千古髙士也陶¶
潜云天運茍如此且盡杯中物毎誦此語悠然出人間¶
<pb:KR4h0152_WYG_159-6a>¶
世矣率筆潦倒忘其不倫恃兄之知我也¶
　¶
　¶
　¶
　¶
　¶
　¶
　¶
<pb:KR4h0152_WYG_159-6b>¶
　¶
　¶
　¶
　¶
　¶
　¶
　¶
　明文海卷一百五十九¶
