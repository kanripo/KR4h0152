# -*- mode: mandoku-view; -*-
#+TITLE: 明文海
#+DATE: 2015-08-25 00:42:44.112543
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR4h0152_WYG_141-1a>¶
欽定四庫全書¶
　明文海巻一百四十一　　　　餘姚黄宗羲編¶
　　諸體文一¶
　　　疏引¶
　　募建青門菴疏(袁宏道/)¶
凡山川要會處俗華好義則刹宇必多故今京都吳越精¶
藍棊置夫衣紈綉而過者入村落則老稚聚而駭過下邑¶
則士竊議至通都則常其習固也往余與諸巾冠者遊見¶
<pb:KR4h0152_WYG_141-1b>¶
圓頂而緇者則羣指曰楊墨既讀子史書旁及二氏笑曰¶
此何與子輿氏舌而是時士競操觚業以諛時目故亦習¶
子史及釋老之淺易者士之入伽藍者揖必至踝見僧乃¶
不怒迨先伯修既以中秘里旋首倡性命之説函盖儒釋¶
時出其精語一二示人人人以為大道可學三聖人之大¶
㫖如出一家見行脚之稍能談者揖而坐上座事二氏先¶
師有禮而所謂精藍禪室者遂亦數數修飾浸循有大國¶
風沈生從余講業及熏聞貝典熟世為𤓰渚里人渚中人士¶
<pb:KR4h0152_WYG_141-2a>¶
習為修雅將闢禪舍以客桑門余顔其楣曰青門志里也且¶
以識下邑之文漸埒上國也夫不知有秋之穫者見人投種¶
則怪曰奈何以可食之物棄之淤泥不知福田之道者亦然¶
渚中人士業知之已慎無惜種語曰臨淵羡魚不若結網¶
　　募造準提閣疏(萬時華/)¶
萬厯初敕改廬山黄龍庵為黄龍寺賜金佛像寺僧敬¶
虚募閣以覆之時大中丞王公斗溟吏部余公映微先¶
後倡而新之此上人之勤也今上人死矣廟旁有隙地¶
<pb:KR4h0152_WYG_141-2b>¶
數武其徒幻修復為予言師在嘗用形家之説謀祀準提¶
而閣於此今將踵而成焉予曰形家之言若何曰章門¶
之水由此達于湖放于江萬里之流百折以至堤其委¶
浪蜿蟺紆徐而後去之此鍾美之説也予曰此又子之¶
勤也今子將以終中丞吏部之明徳踵師之志福邦之¶
人人之聞而赴之者必衆而疾矣何以言之夫聖王之¶
制祭祀黜淫祠秩常典能禦大災捍大患者然後祀之¶
此霈澤王所以烝嘗於兹土也祀典嚴於王者學士之所¶
<pb:KR4h0152_WYG_141-3a>¶
講眀有司之所慎重閭閻萬户據有形勢以辨災祥此¶
皆非浮屠者之所有事也子之師一則成之不勌一則¶
志之而若有待於其後人若夫凖提佛母之號遍兹國¶
土此誠浮屠者之所頂禮而事爾菩薩示方便法現大¶
神咒經稱苾蒭人等若有持誦讀此咒能滿九十萬遍¶
所有資具種種具足若十萬遍得見聲聞縁覺菩薩諸¶
佛夫福田利益雖非世尊如來密諦深微菩薩普度衆¶
生功徳𢎞深將在於是然則子持前説而告之邦之宰¶
<pb:KR4h0152_WYG_141-3b>¶
官居士樂於形勢之利者聞而赴之己十之五矣持後¶
説而告之邦之老稚男女樂於福田利益者聞而赴之¶
當十之九矣況予日徘徊廟下見履舄之外蒼崖白浪¶
宿鷺浮鷗明霞薄靄變化袵席倘閣成而滕王之棟¶
歌舞西來隔岸江天鼓鐘在下此又騷人墨士所命侶¶
嘯儔而不能去者吾知聞而赴之者之又廣而疾也嗟¶
乎子之師能集浮屠之所不能事者以福邦人子能集¶
浮屠之所必事者以終兩先生之明徳踵師志而克成¶
<pb:KR4h0152_WYG_141-4a>¶
之吾知霈澤之靈抑亦有以相子矣¶
　¶
　¶
　¶
　¶
　¶
　¶
　¶
<pb:KR4h0152_WYG_141-4b>¶
　¶
　¶
　¶
　¶
　¶
　¶
　¶
　明文海巻一百四十一¶
