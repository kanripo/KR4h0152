# -*- mode: mandoku-view; -*-
#+TITLE: 明文海
#+DATE: 2015-08-25 00:42:43.691830
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一百二十三
<pb:KR4h0152_WYG_123-1a>¶
欽定四庫全書¶
　明文海巻一百二十三　　　餘姚黄宗羲編¶
　　贊一¶
　　溟涬生贊(有序宋濓/)¶
溟涬生者旴江廖應淮海學也抱負竒氣好研摩運¶
世推移及方技諸家學年三十㳺杭上疏言丁大全¶
誤國狀大全怒中以法配漢陽軍生荷校行歌出都¶
門道傍觀者嘖嘖壯之抵漢江濵遇蜀道士杜可大¶
<pb:KR4h0152_WYG_123-1b>¶
揖曰子非廖應淮耶生鄂然曰道士何自知之可大¶
曰宇宙大虚一塵爾人生其間為塵幾何是茫茫者¶
尚了然心目間矧吾子耶然自郡堯夫以先天學授¶
王豫天悦天悦死無所授同塟玉枕中未百年而吳¶
曦叛盜發其冡得皇極經世體要一篇内外觀象數¶
十篇余賄盜得之今餘五十年數當授子吾俟子亦¶
久矣乃言於上官脫其籍盡教以冡中書其算繇聲¶
音起生神鑒𨽻利可大指畫未到者生已先意逆悟¶
<pb:KR4h0152_WYG_123-2a>¶
可大自以為不及學既成去隠宣歙間遇余安裕弋¶
陽将教之安裕勸生業中庸生瞠目厲聲曰俗儒幾¶
辱吾康節於地下矣復去之杭客賀外史家晝市大¶
衍數夜沽酒痛飲飲即吐吐即飲不醉如泥弗休醉¶
中嘗大叫曰天非宋天地非宋地奈何奈何語聞賈¶
似道遣客叩之生曰無多言浙水西地髮白時是其¶
祥也似道未解復召至屏人與語生曰明公宜自愛¶
不乆宋鼎移矣似道惡其言掩耳走生亦徑出過曽¶
<pb:KR4h0152_WYG_123-2b>¶
淵子家索酒轟飲酒酣作嬰兒啼曰大厦将焚燕猶¶
呢喃未巳耶復賦歌以見意都人士聞之競指以為¶
恠民不與接獨太學生熊睎聖猶時造其廬生死執¶
熊手謂曰吾端居曽樓聞空中戎馬百萬來人鬼作¶
哭泣聲壬申襄樊陷甲戍宫車晏駕乙亥長江飛渡¶
似道亦殛死臨漳丙子三宫播遷諸王大臣皆南北¶
亂走嘘吸事耳子不去欲何為居亡何宋事日非沿¶
江州郡望風奔潰生大慟曰殺氣又入閩廣中吾不¶
<pb:KR4h0152_WYG_123-3a>¶
知死所矣遂遁去其言無一不騐後四年病死處州¶
學中年五十二無子惟一義女從之生宗堯夫先天¶
之學頗自謂知易每見諸易師傳疏不問淺深輒訕¶
駮以為樂及論後天則尊羲畫為經彖爻繫辭為傳¶
黜文言彖象二傳為九師之言且謂說卦非聖筆必¶
不能作上下繫乃門人所述序卦直漢儒記爾葢生¶
聪明絶人未聞道而驟語數故其論經多失中然性¶
使酒難近又好訐人隂私人面頸發赤不顧罕有從¶
<pb:KR4h0152_WYG_123-3b>¶
其學者唯國子簿吳浚進士彭復學師之浚不卒業¶
復屢受唾斥不怨生將遁時召復至口發例手布籌¶
雖平昔所靳若終身不示人者一舉授復復後又授¶
鄱陽傅立云或曰生瀕死語女曰吾死後一月中朝¶
命山姓鳥名使者來徴吾及傅立立當過予門汝可¶
出藏書示之立當以此致大官後皆如其言所謂山¶
姓鳥名崔鵬飛也生所著書有𤣥𤣥集厯髓星野指南¶
象喻統㑹聲譜畫前妙用數十萬言今猶聞傳於世贊曰¶
<pb:KR4h0152_WYG_123-4a>¶
龍圖成章有文從衡以濬以明以洩其藏以奠乎𤣥黄¶
昔我素王韋編三絶墜緒微茫誰其我綴我叅我腴九¶
師襄之我苞我晶百代攘之如河之渾如曀而昏如治¶
絲以棼天未降割一髪攸存維洛有士居於百原超神¶
冲漠凝於畫先數往知來小大斯甄莫峻匪厓我陟其¶
顛莫深匪淵我瀹其泉簡材以昇非隠弗傳有𡨕者冡¶
卒昭以宣或得其觕載神於言炎炎宋籙維其訖矣長¶
星蝕栁色之赤矣眚祥見徴土髪&KR1224;矣明昏以世莫之¶
<pb:KR4h0152_WYG_123-4b>¶
戚矣魚在在鬵尚其息矣維生之知中如沸羮彼惛弗¶
知覆謂我狂我狂如何我憂孔多我山我河我用弗磨¶
俾淪胥以訛我酒既嘉我瑟又龢我寧不嘯歌北風其¶
凉旂旐央央我車龎龎蕩蕩江流杭之如陸有腥其穢¶
流血沃沃海氛方殷其何能目人有恒言風雨漂摇夏¶
宇障之涉於大川烝徒楫之楫副宇橈孑孑焉依國武¶
斯墜不知攸戒日隕弗升雖晝作夜號舞於林鬼瞰於¶
舎孰投是艱曽莫之艾乃惄乃驚乃瞻乃行乃遯死於¶
<pb:KR4h0152_WYG_123-5a>¶
𡨕睠生之為胡乃神以著徴之古聖匪程伊度何以言¶
之卒淪於數一曲之淹不通其故易道既泯數亦不類¶
激贊於生發我長喟月出皎兮在天之心在天之心何¶
古何今¶
　　筮竹贊(有序唐肅/)¶
予子之□欲筮而無蓍請以竹代之予曰易謂聖人之¶
徳幽贊神明而生蓍則蓍固靈矣然地無蓍可廢筮乎¶
屈原離騷云索瓊茅以筳篿漢方技傳亦有筳篿須臾孤¶
<pb:KR4h0152_WYG_123-5b>¶
虚之術說者曰筳竹篿也楚人以結草析竹卜為篿然¶
則楚人之筳篿以無蓍歟夫蓍蔡産也大龜可卜者出¶
於蔡上有蓍百莖下必有靈龜守之蔡非楚地故以筳¶
代蓍而卜焉今越去蔡尤逺蓍或不能致則放筳篿之¶
法無害况吾所以質諸神者在誠不在物之□既作之¶
因為贊俾刻其櫝云¶
辭曰祝蜥蜴以祈雨龍之同類也禁原蠶以助牧馬之¶
同氣也繄竹之視蓍均少彚也虚中弗窒又圓其外也¶
<pb:KR4h0152_WYG_123-6a>¶
虚則靈具乎智也蓍百莖而同本合萬殊為一致也以¶
有代無理或弗悖也爰韜爰櫝受命則出也載營載盡¶
吉㓙以示也於戲泰筮神明之攸寄也曷竹曷蓍惟秉¶
誠之無貳也¶
　　義鶴贊(有序髙啟/)¶
吴報恩寺浮屠之顛有二鶴巢焉以逰以宿出返必¶
俱一日其雄罣脛輪索中奮翼自擲空懸弗脱雌下首¶
大鳴若籲於人衆憐之莫能升遂宛轉而絶雌依其傍¶
<pb:KR4h0152_WYG_123-6b>¶
弗去羣鳥欲磔之輒引喙怒逐不使近逮毛骨盡化¶
乃已余居值寺東嘗見其彷徨飛旋形貌慘悴風雨¶
之夕哀唳噭噭若號慕然余念夫世固有伉儷相恱者¶
矣一旦失所天哀未改而已他適塗膏自媒惟恐非艾¶
農咷夕噱曽無含忸世嘗以禽喻惡人寧不辱是鶴哉¶
迺贊曰¶
嗟爾鶴乎維鳥之特猗雄死自守禦鳥之賊猗獨棲於¶
標夜失其匹猗哀嘶返頋不啄而食猗厥質始化豈貞¶
<pb:KR4h0152_WYG_123-7a>¶
之魂猗匪魯黄鵠孰配爾徳猗¶
　　象山先生贊(趙汸/)¶
儒者曰其學似禪佛者曰我法無是超然獨契本心以¶
俟聖人百世¶
　　黄氏三夀圖贊(有序方孝孺/)¶
余少聞近古致治之主惟漢之文帝最賢求其本紀所載¶
殊無甚異之事而太史遷獨稱其時老年六七十翁未¶
識至城市㳺遨嬉戲如小兒狀以為極盛心嘗疑之謂¶
<pb:KR4h0152_WYG_123-7b>¶
此何足見其盛乎後逰四方海内經大亂之餘風俗益¶
偷垂髫之童輒往來郡邑用智巧相欺紿然後慨然思¶
文帝之時信不可及追惟其盛未嘗不歎其難遇也間¶
竊自解以為唐虞三代固未易及至若文帝仁厚之主¶
有志於治者皆可庶幾效之安知不復遇乎昔年逰婺¶
聞浦陽黄氏兄弟三人者合食以居至老不出閭巷心¶
甚慕之今年至其家三老人者出迎鬚髯頒白冠裳如¶
畫行步踆踆可數黙然若不能為辭余私念史遷之所¶
<pb:KR4h0152_WYG_123-8a>¶
稱者其謂是乎天下自此殆將治矣治亂之來雖由於¶
天而實係乎俗便捷巧佞之俗成其流必至於亂忠厚¶
朴愿之俗成治之漸也當文帝時漢興三十載矣故其¶
俗之盛如此今國朝之興方一紀而東南逺邑之間已¶
有若三老人者使越一世之後安知不如遷之所稱乎¶
然則三老人者君子於其身觀國俗焉所繫豈小哉其¶
郷之好事者繪而為圖而請余贊贊之固宜也雖然使¶
天下之人皆若三老人者余之志伊周之志於是而見¶
<pb:KR4h0152_WYG_123-8b>¶
也謂三老人為異而贊之者非余之志也贊曰¶
俗之澆淳視乎斯民治亂之原非天伊人世之方亂民¶
䘮厥徳詐諼機巧胥援以溺維治之符俗厚人龎厥風¶
既成邦國以昌元亂既弭殆臻於理曷占其瑞視諸黄¶
氏維黄世族為婺望家爵位非崇其徳孔華恃徳而驕¶
徳則日隳弗居其名福禄攸躋懿兹黄氏有伯有季既¶
錫之富又賚之齒人豈不富僅以貲名孰能與夷咸以¶
善稱人之耆艾集於一身疇得乎天施及弟昆伯氏持¶
<pb:KR4h0152_WYG_123-9a>¶
觴維仲之授季也䕫䕫以殽以豆其服豈華斯帛斯絺¶
食非云珍於以療飢孰不能言我弗出口一其誠敬樂¶
有夀耉凡爾子孫曷不是程以革其漓以揚休聲豈惟¶
爾家宜俗之導孰能旌之四方是效¶
　　程文憲公雪樓先生畫像贊(并序胡儼/)¶
儼嘗聞諸先生長者言初勉齋黄公為新建丞與𢎞齋¶
李氏講學於東湖書院極論性命道徳之㫖時雙峯¶
饒氏從𢎞齋實與有聞焉黄李二公皆朱子門人而饒¶
<pb:KR4h0152_WYG_123-9b>¶
氏親承二公故學有本源傳饒氏之學者徽庵程先生¶
得徽庵之傳者程文憲公雪樓先生吳文正公草廬先¶
生二人也雪樓於徽庵為從孫草廬亦雪樓之薦起¶
也後人徒知雪樓遭逢世運文章事業烜赫當時¶
而不知其理學淵源實與草廬同一揆也公之𤣥孫今¶
吏部郎中翰林侍書南雲持公遺像見示儼獲拜觀乃¶
述贊曰¶
天生人豪英偉特達義理精微源泉浚發學得其宗乘¶
<pb:KR4h0152_WYG_123-10a>¶
時遭逢論思密勿廟堂雍容掌帝之制渾噩古風金薤¶
琳琅焜耀無窮登薦遺逸名徳式崇懸車引年進退以¶
禮其心休休豈曰知止幅巾短褐逍遙夷猶麻源之谷¶
實邃且幽流瀑涓涓白雲悠悠午橋縁野令徳作逑九¶
原不起吾孰與㳺¶
　　平心杯贊(劉定之/)¶
陶甆為杯有童中立斟之以酒浸趾沒膝滙腰平心不¶
可復益益則下漏淋漓滴瀝至於桮乾衣履盡濕童僕竊¶
<pb:KR4h0152_WYG_123-10b>¶
笑賓主失色維昔哲匠用戒貪得豈維酒哉可該凡百¶
　　郭令公像贊(失名/)¶
唐尚父太尉中書令汾陽王姓郭氏其元勲偉烈著於¶
社稷豈獨其身為國宗臣而垂裕子孫百世賴之余從¶
其裔孫獲觀遺像乃知將相自有真也韓退之所謂如¶
髙山鉅谷龍虎變化蓋其麾下偏禆頥指氣使者尚然¶
而况於王乎為作贊曰¶
唐室中微主昏臣僭長驅腥膻摧裂宇縣青騾蜀道龍¶
<pb:KR4h0152_WYG_123-11a>¶
種路隅嗣皇朔野號令烝徒風飛雷厲英雄羣集孰若汾¶
陽其聲赫奕躬扶日馭手揮天戈光弼懐恩左翼右呵¶
蕩滌咸雒勦㓕安史盡挈寰海歸唐天子歴肅代徳常¶
為虎臣功名盖代貴富超倫入於其家綺疏朱户侯伯¶
僕𨽻妃主女婦立於其朝真王上公强藩屈膝奸相斂¶
容出於其郊貝胄金鉞囬紇羅拜吐蕃奔北唯兹汾陽¶
何福之隆本於厥心全徳大忠厥心何見其儀孔碩河¶
目海口泰華屹立宜爾憸壬匍匐趦趄鬼貌藍色狐遇¶
<pb:KR4h0152_WYG_123-11b>¶
於菟十世宥之尚百其世凜乎猶生遐哉勿替¶
　　文丞相像贊(孫燧/)¶
偉哉文公千古之士方國脉尚存也流離顛沛唯恐不¶
得其生及國脉既絶也慷慨從容唯恐不得其死求生¶
匪生求死匪死生死唯求成就一是丈夫事業固毎如¶
此百世聞風孰不興起¶
　　震川先生贊(有序王世貞/)¶
故太僕寺丞直文淵制敇歸震川先生諱有光字熈甫¶
<pb:KR4h0152_WYG_123-12a>¶
崑山人也生而美風儀性淵沈於書無所不讀而尤邃¶
經術長於制科之業自其為諸生則已有名及門之屨¶
恒滿而先生方以乆次膺貢尋舉應天省試第二人故¶
相張文毅公治時主試得先主文而竒之大以國士相¶
許然至公車輒報罷行年六十而始登第又不得館選¶
出令湖之長興踰三載僅遷判順徳府高新鄭其座主¶
也以大相秉銓憐先生屈抜為太僕丞尋以太僕入司¶
制勅氣稍發舒而浙之臺使復苛擿之先生方屬疾欎¶
<pb:KR4h0152_WYG_123-12b>¶
欎不樂遂卒先生於古文辭雖出之自史漢而大較折¶
衷於昌黎廬陵當其所得意沛如也不事雕飾而自有¶
風味超然當名家矣其晚達而終不得意尤為識者所¶
惜云¶
贊曰風行水上渙為文章當其風止與水相忘剪綴帖¶
括藻粉鋪張江左以還極於陳梁千載有公文運斯昌¶
衰起八代如韓在唐宗工哲匠宋之歐陽余豈異趣久¶
而始傷¶
<pb:KR4h0152_WYG_123-13a>¶
　　國寳新編傳贊(并序顧璘/)¶
李夢陽字獻吉本闗中人從父官遂寓大梁仕至江¶
西按寮副使朗暢玉立傲睨當世初讀書斷自漢魏¶
以上聞人論古昔有不解事即曰豈六代以還書耶¶
蓋不之讀故其詩文卓爾不羣晚始汎覽諸家益濟¶
𢎞博或失則粗抑矯枉之偏不得不然耳夙尚氣節¶
當孝宗朝上書言事意翕翕希賈生代韓司徒草奏¶
劾諸閹危矣賴武功康子海脱其難視江西學政文¶
<pb:KR4h0152_WYG_123-13b>¶
教鬱興不能與俗俯仰躬陷縲絏誠亦負氣之過卒¶
使䜛毁叢積擯棄終身伊誰咎哉空同集六十三巻¶
可謂富矣姑蘇黄省曾詮次至以辯獄等辭亦錯其¶
間詆之耳贊曰¶
黄初響絶詩道中微唐興二傑大發厥機世豈不逺知¶
繼者希桓桓李君生也實後上泝風雅志則多有一鳴¶
驚人千古為友¶
何景明字仲黙信陽人仕至陜西按察副使少有神¶
<pb:KR4h0152_WYG_123-14a>¶
解弱冠入京身不勝衣馳才長賦便凌作者時海陵¶
儲公巏錫山邵公寳領袖文苑咸加賞歎和粹沖夷¶
人樂為友撓之不濁澄之不清衆目為台輔中人然¶
性簡意寛不善事樞要遂出為校文之職以勞致瘁¶
弗臻大成咎在政人不在其身也夫文章之道初慎¶
師承乃能立體馴臻妙境始自成家觀其與李氏論¶
文宜取舍筏登岸為優斯將盡棄法程専崇質性茍¶
為已地固非確論賦咏著述互見短長自古恒然匪¶
<pb:KR4h0152_WYG_123-14b>¶
徒今日若乃天才騰逸咳唾成珠實亦人倫之雋乎¶
贊曰¶
辭尚體要矩矱式陳異稟拔萃乃貫天人立訓範世俾¶
也可循穆穆何君學縁宿解源出自山委折歸澥既濟¶
視筏弗舍胡待¶
祝允明字希哲蘇州人仕至應天道判超頴絶人讀¶
書過目成誦鉅細精粗咸貯腹笥有觸斯應不事猥¶
鄙學務師古吐辭命意逈絶俗界效齊梁月露之體¶
<pb:KR4h0152_WYG_123-15a>¶
高者凌徐庾下亦不失皮陸玩世自放憚近禮法之¶
儒故貴仕罕知其藴真州蔣山卿嘗見所撰建康觀¶
雲記吐舌下之曰文不在兹乎偏才曲學真河伯未¶
離龍門難與言水也余特賞其知言書學精工自急¶
就以逮虞趙上下數千年變體㒺不得其結搆若羲¶
獻真行懐素狂草尤臻筆妙本朝書品不知合置誰¶
左贊曰¶
漢隱方朔明玩祝子傲睨冠紳㳺戲文史蓄之海滙發¶
<pb:KR4h0152_WYG_123-15b>¶
也雲蒸騰踏藝苑孰敢爾陵¶
徐禎卿字昌穀蘇州人仕至國子博士神清履弱雙¶
瞳燭人幼精文理不繇教迪著交誡感暮賦諸篇詞¶
㫖沉欎遂闖晉宋之藩凌躐曹魏長宿驚歎稱為文¶
雄筮仕武宗朝厭司法比請移學職斯亦可窺其雅¶
識矣専門詩學究訂體裁上探騷雅下括高岑融㑹¶
折衷備兹文質取充棟之草删存百一冀成一家之¶
言傳兹來世至今海内奉如珪璧所謂雖多亦奚以¶
<pb:KR4h0152_WYG_123-16a>¶
為也其所研索具在談藝録中可謂良工獨苦者與¶
(交誡感暮賦/迪功集不載)贊曰¶
博士清資冰淵斯濯遺編熒熒鳳羽鱗角唯寳貴竒匪¶
以其多有人弗粹山委則那¶
朱應登字升之寳應人仕至雲南叅政孝友性成篤¶
厚人理愷悌無惎刋夷町畦故能善下仁賢兼容謭¶
劣綽𢎞大賢之度職錢穀則政理飭教化則才興斯¶
忠信基之矣特詞章彪發泉涌錦燦或當人落筆一¶
<pb:KR4h0152_WYG_123-16b>¶
掃千言旁觀者往往奪氣萋斐伊興此唯芽孽然高舉¶
闊視渺然不為意也及其拂袖歸田益窮詞奥以彼易¶
此又豈媢嫉所能知乎今觀其文賦叙綴贍麗森張武¶
庫殆且伯仲潘陸奴僕元白有餘地矣羽儀斯世其兹¶
數人也夫贊曰¶
仁哉叅政不遺其親異類廣含矧我同人天授藻心䜛¶
夫側目白璧永輝蠅罪何贖¶
趙鶴字叔鳴江都人仕至山東按察副使文性淵奥¶
<pb:KR4h0152_WYG_123-17a>¶
吏道精覈主覆户曹屢籌大計督學山東誓清膠庠¶
其甚乃舉郡邑弟子十六汰之士始汹汹弗任毋亦¶
矯枉過其正乎詩耻凡語於古愛謝靈運於唐愛孟¶
郊於元愛劉因嘗曰此道不宜淺淺則庸茸下矣善¶
乎嚴滄浪有言劊人宜取心肝喻於立命處殫力耳¶
毛膚焉足試乎後登泰山金焦諸篇言自作更不隨¶
人真凌駕千古膽也晚註五經考論厯代史刋正先¶
誤自信彌篤或者以爵位駭按察不知正腐䑕等烏¶
<pb:KR4h0152_WYG_123-17b>¶
能驚動之哉贊曰¶
文尚已出襲乃稱賊江都奮精羣譟靡惑言曰法後政¶
曰正邦志所嚮往迅霄長江¶
鄭善夫字繼之福州人仕至南京騐封郎中氣秀巗¶
谷發情聲詩雖才韻弗充而古色精言髙映霞表飄¶
飄然有逍遙逺舉之志好逰名山嘗入武夷雁蕩峻¶
陟𡨕搜都忘内顧養疴自逺逡巡郎曹樂負髙標殆¶
輕人爵時與衢州方豪同好意泊如矣嘗與予期曰¶
<pb:KR4h0152_WYG_123-18a>¶
明年海上有紫氣東來是吾觀化至矣赴官留省中道¶
奄殂吁亦竒怪也哉贊曰¶
靈運樂㳺嵇康慕仙超矣騐封千載同然南海孕靈陽¶
春呈響鵠性鴻情永遺遐想¶
都穆字𤣥敬蘇州人仕至太僕少卿清修愽學網羅舊¶
聞考訂疑義多所著述好逰山水雖居官曹奉使命有¶
間即臨賞名勝騁其素懐所得必撰一記輯成巨帙又¶
廣録古今金石遺文為金薤琳琅集齋居蕭然樂奉賓¶
<pb:KR4h0152_WYG_123-18b>¶
客啣桮道古以永終日不植生産或至屢空輒笑曰天¶
地之間當不令都生餒死日晏如也文簡古有法詩雖¶
孤孑沖泊竟非俗韻贊曰¶
詞士摭華技陋雕蟲雅儒慕古力紹揚雄懸罄非貧𤣥¶
酒非薄自顧充然疇測其樂¶
景暘字伯時流寓南京本儀真人仕至太子中允事¶
母至孝目盲數嵗復明昆弟不逺故舊不遺人歸其¶
徳厚矣夷曠有度無競無傲仕既融達好學無怠法¶
<pb:KR4h0152_WYG_123-19a>¶
左馬遷為文不尚鈎棘字順語圓具有繩凖詩主盛¶
唐蕭散遺俗庶幾髙卧北憲之懐體固所緩言矣余¶
器重其人每言必正三事乃弗陟五階而逝其命也夫¶
善書初工真行後師周伯琦小篆頗得風骨贊曰¶
文以體正詩以興竒昧者志怪乃蹈支離中允端士徳¶
厚氣直詞鋒沛發靡不中的¶
王韋字欽佩南京人仕至太僕少卿孝徳純修䘮母¶
毁瘠卒父徽憲宗朝給事中直諫有聲少卿承志執¶
<pb:KR4h0152_WYG_123-19b>¶
節屹有稜範厯仕留署匪云要樞確明職司金石不撓¶
不曰孝思維則者乎論詩専尚才情其言曰唐風既成¶
詩自為格不與雅頌同趣漢魏變於雅頌唐體沿於國¶
風雅言多盡風辭則微今以雅文為近詩未嘗不流於¶
宋也故其詩婉麗多致雋味難窮或者謂為纎弱豈知¶
所操之殊向哉贊曰¶
王子維介明辨義利千金可捐一諾無替詞流别代力¶
紹唐風涵情獨逺執象奚工¶
<pb:KR4h0152_WYG_123-20a>¶
唐寅字子畏一字伯虎蘇州人舉應天鄉試第一坐¶
事廢坦夷疎曠冥契禪理弱冠居庠序漫負狂名著廣¶
志賦暨連珠數十首跌宕融暢傾動羣儕青谿倪公¶
見之亟稱才子以故翰苑先輩争相引援驕妬互㑹¶
竟媒禍孽棄落之餘益任放誕邪思過念絶而不&KR0943;¶
託興歌謡狥情體物務諧俚耳㒺避俳文雖作者不¶
尚其詞君子可以觀其度矣今司馬袁袠所刻僅僅¶
數篇則其絶詣也贊曰¶
<pb:KR4h0152_WYG_123-20b>¶
嗟嗟伯虎孰廣爾志登臺則流牖下斯滯生滅既一寵¶
辱奚驚上善如水是生令名¶
孫一元字太初不知何許人自云闗中長寓吳越間卒¶
於湖州風儀秀朗蹤跡竒譎𤣥巾白袷混逰貴賤常以¶
鉄笛鶴瓢自隨遇所㑹心輒一傾倒盖隱淪之髙逸性¶
好吟詩初談導引人疑其仙晚嬰婚娶入司空劉公湖¶
南雅社援進儒術皆非其本色也詩詞極其苦心所乏¶
天才耳贊曰¶
<pb:KR4h0152_WYG_123-21a>¶
宦逹無私愧彼塵鞅山澗考槃乃嘉髙尚龍笛吟風鶴瓢¶
酌月皎皎太初江湖之傑¶
王寵字履吉蘇州人貢入太學卒清夷恬曠與物無競¶
人擬之黄叔度尊官宿儒忘年友善㒺不樂其温醇詩¶
詞刻尚風骨擺脱輕靡陶鎔李杜汰滌清文既正體裁¶
復滅蹊徑可謂後來之髙足惜乎天不假年進而未止¶
學士覩其汗血可也諺曰瓊以蚤折白石嶻嶪豈不信¶
然哉行書疎秀出塵頗得晉法贊曰¶
<pb:KR4h0152_WYG_123-21b>¶
有美吉人温其如玉既安孝友亦泯清濁楊芳詞苑先¶
軌是程心逺節促靳其大成¶
　　陳幾亭先生像贊(陳素/)¶
此幾亭先生待漏圖也昔者偕陟春闈聫趨丹陛今二¶
十年事矣茫茫日月終始可言獲對典型愾焉如昨贊¶
曰蔚蔚豐鎬澗西瀍東北極雲翳星共攸同懷我哲人¶
克秉惇庸遡源濓雒正氣在躬搢笏明廷堂階聿崇肅¶
肅裳衣神明與通大用未極遺範無窮一髪千鈞欽兹¶
<pb:KR4h0152_WYG_123-22a>¶
徳容沐日浴月先生之風¶
　¶
　¶
　¶
　¶
　¶
　¶
　¶
<pb:KR4h0152_WYG_123-22b>¶
　¶
　¶
　¶
　¶
　¶
　¶
　¶
　明文海巻一百二十三¶
