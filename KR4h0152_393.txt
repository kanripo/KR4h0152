# -*- mode: mandoku-view; -*-
#+TITLE: 明文海
#+DATE: 2015-08-25 00:42:51.633853
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百九十三
<pb:KR4h0152_WYG_393-1a>¶
欽定四庫全書¶
　明文海巻三百九十三　　　餘姚黄宗羲編¶
　　傳七¶
　　　能臣¶
　　詹鼎傳(方孝孺/)¶
詹鼎字國器台寧海人也其家素賤父鬻餅市中而舍¶
縣之大家應繇於官者大家惟吳氏最豪貴舍其家生¶
鼎鼎生六七年不與市中兒嬉敖獨喜遊學館聼人讀¶
<pb:KR4h0152_WYG_393-1b>¶
書歸輙能言諸生所誦呉氏愛之謂其父令児讀書鼎¶
欣然其父獨不肯罵曰吾故市人家生子而能業吾業¶
不廢足矣奈何從儒生逰也然鼎毎自課習夜坐餅竈¶
下誦不休其父見其志不可奪遣之讀書踰年盡通其¶
師所能師辭之時吳氏延師儒鼎就學吳氏亦子育之¶
使學未數年吳氏子無能與鼎談者其師去鼎遂為吳¶
氏諸子師還邑中諸儒皆與為禮稱詹先生不敢慢鼎¶
聞同邑有王愚可先生者學甚博從而師之學春秋通¶
<pb:KR4h0152_WYG_393-2a>¶
其説去就有司試不得代趙生試趙生乃得上第以仕¶
於是鼎為趙生曰我學經亦勞矣而子乃以我而仕此¶
豈非天耶然不可無以謝我携趙生白金五十兩而去¶
元末方國珍起海上不能制以重位授之國珍開府慶¶
元求士為巳用是時知向背者以為國盜也不可輔皆¶
匿不出國珍聞鼎有才以計獲之鼎為所獲無奈因為¶
之盡力為其府都事有亷名國珍弟平章事有人犯法¶
属鼎治鼎論如法平章之妻受賕請於鼎持不可曰今¶
<pb:KR4h0152_WYG_393-2b>¶
方氏欲舉大謀當用天下賢士一心守法曷使婦人得¶
預事乎不許妻怒譖之繫鼎獄半載乃釋復起為上虞¶
制上虞與偽吳王張士誠地相錯軍吏貴臣其衆以鼎¶
儒生不習邉事稍違約鼎㑹衆於庭引一驛丞責以不¶
奉公斬之在庭者皆股栗膝行請罪膝屈乆不能起乃¶
罷後雖元帥萬夫長有所陳説皆長跪以言不敢舉目¶
視其面鼎臨事有才簡牘滿前須㬰而决暇復與故人¶
賔客出遊四方遊士争及其門有馬給事者常與鼎以¶
<pb:KR4h0152_WYG_393-3a>¶
事過寧海令以下皆迎謁旦暮候其市中人相指歎曰¶
學之能貴人乃至於此乎至正末我兵臨慶元城下國¶
珍懼乗樓船遁於海上怒欲舉兵誅之莫為計鼎為草¶
表謝辭甚恭而辯上讀表曰孰謂方氏無人哉是可以¶
活其命矣乃赦不問更以國珍為右丞鼎亦召至京師¶
鼎為書萬餘言詣闕下須駕出上之上為之立馬受讀¶
付丞相官鼎楊憲為左丞惡言事者奉例徙居梁又徙¶
陜去數年憲敗凡為憲用者皆受誅鼎頼此以免在陜¶
<pb:KR4h0152_WYG_393-3b>¶
七年大臣薦鼎名於朝鼎至京師中書以謫徙人不宜¶
用将還之於陕鼎恐還為人所輕笑以貲属掾史願㽜¶
掾為之言於丞相曰詹鼎有竒才以例棄不用可惜丞¶
相不信其人在可召視之非誣也丞相果召見鼎問之¶
鼎髯甚美又能為梁趙間言歩趨進退閑雅有威儀丞¶
相甚喜之稱於衆曰詹鼎尚書才也時河南行省缺郎¶
中吏部請命鼎為之丞相曰吾同事以鼎才不可使外¶
也待半嵗除㽜守都衛經歴改刑部郎中刑部佐寮未¶
<pb:KR4h0152_WYG_393-4a>¶
完有司請除吏丞相曰刑部有詹鼎在勝百軰其見稱¶
如此鼎在刑部一以寛仁行法威聲不起而人皆樂其¶
不苛刻罪人當分覆者争曰願得詹公覆我我死不憾¶
㑹大都督府受賂除軍吏事發誣鼎有贓御史覆鼎鼎¶
言在留守時所養孤甥來省恐有之鼎誠不知御史曰¶
法貴殺有名卒誅鼎與百餘人皆死鼎坐罪薄有才人¶
惜之鼎為文章氣燄逼古人守身亷重行義好學不廢¶
自陜入京師時聞人有好讀書價金一斤鼎無金惟所¶
<pb:KR4h0152_WYG_393-4b>¶
乗驢棄以買書其為人竒偉如此及死其所養孤甥為¶
之服䘮三年¶
　　南原王先生傳(顧璘/)¶
先生姓王氏名韋字欽佩上世自睢徙江浦再徙金陵¶
子孫遂為南京人父徽彊直大節成化間為給事中劾¶
大權貴忤㫖謫普安州判謝歸𢎞治初三原王公為吏¶
部起為陜西叅議以直道處廵按御史不合遂乞致仕¶
先生既負異禀復閑家訓德器遂蚤成不為不義不交¶
<pb:KR4h0152_WYG_393-5a>¶
非友自諸生時屹然有公輔望莆田林公俊海陵儲公¶
巏並引為忘年交又與陳沂顧璘友善切劘為古文辭¶
獨愛唐風意興蕭逺士林徃徃稱服警語舉進士選充¶
庶吉士以才第當授翰苑顧叅議公年高請南便養授¶
南京吏部考功主事考課功行及舉五年考察之典力¶
持公論不少假借百司並見嚴憚從弟由國學生試政¶
欲言文選未閒曹乃正色曰安有身為銓司為兄弟擇¶
利便者乎南曹權輕且然使居北當何如也竟不以言¶
<pb:KR4h0152_WYG_393-5b>¶
後居憂服滿改除南京兵部車駕主事所攝有快船者¶
主薦方物領以中貴故櫂卒之長率被誅索破蕩無所¶
排救先生厚其資給損其班列嚴其節制害遂减半陞¶
儀制郎中政與國學相闗舊格以諸生衣冠流一切姑¶
息其一二事目頗傷禮教先生曰政尚法不尚情茍以¶
情選何所不至馭民以刑馭士以禮禮有弗協於士何¶
觀於是釐政條布雖喧閧終弗少動擢河南按察副司¶
督學政廸以禮法綏以恩義士咸歸心以吳太夫人老¶
<pb:KR4h0152_WYG_393-6a>¶
不能迎養遂乞致仕值憂擢太僕少卿卒於家先生性¶
純孝其奉參議公禮恭氣和養豐恵備故公在晚暮清¶
不知乏老不知衰吳太夫人性多恐左右就養未嘗有¶
大聲遽動其䘮之也適病在牀哭必慟絶水漿不御數¶
日遂毁損至槁以沒四方聞而哀之子逄元亦有時名¶
先生嘗曰生兒貴佳不必仕宦故逄元精究文藝不應¶
科目論曰吾登都城望鍾印諸山欎欎葱葱隆偃闢翕¶
興雲霧以敷澤采何其龎厚邪是宜生人之多賢也若¶
<pb:KR4h0152_WYG_393-6b>¶
王氏父子文行卓卓燦然麟鳯見諸郊藪豈徒然哉而¶
卒不獲大施海内殊為可怪及觀大江洶湧日夜洩尾¶
閭不息又慊然憾矣不然如近時李按察熈景中允暘¶
器中瑚璉而卒早䘮文學金子琮謝子承舉皆有文不¶
第以死抑又何説哉聞諸人言如使都城左右有大澤¶
比吳洞庭揚五湖庶幾鍾水豐物而氣不散越儻亦有¶
輔相之宜乎或曰天地之英率難鍾而易散此又物理¶
消息無容置意也¶
<pb:KR4h0152_WYG_393-7a>¶
　¶
　¶
　¶
　¶
　¶
　¶
　¶
　¶
<pb:KR4h0152_WYG_393-7b>¶
　¶
　¶
　¶
　¶
　¶
　¶
　¶
　明文海巻三百九十三¶
