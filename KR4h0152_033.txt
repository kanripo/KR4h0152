# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.719319
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三十三
<pb:KR4h0152_WYG_033-1a>¶
欽定四庫全書¶
　明文海巻三十三　　　　　餘姚黄宗羲編¶
　　賦三十三¶
　　　惜愍賦(史明古/)¶
秋風蕭條夕起兮白露變而為霜原野寂寥無色兮草¶
木為之不芳嗟夫君去國而逺逝兮将往遵夫行路謇¶
徘徊而不進兮歩十舉其九顧望皇居而不見兮涕浪¶
浪以沾衣情㤞憏而莫釋兮何湏叟能忘之繄願忠而¶
<pb:KR4h0152_WYG_033-1b>¶
慕義兮冀少伸其㣲志胡壅遏而不通兮曾不能以一¶
試彼蕙纕與佩蘭兮宜日切乎君身忽棄捐於山谷兮¶
豈将惠夫南之人覩江湖之浩浩兮紛日夜而東流駐¶
駟馬於山臯兮乘舲舡而下浮去故鄉之日逺兮路險¶
囏而多牾濟錢塘而上稽山兮跽陳辭於神禹慨聖功¶
之無間兮民日用而至今仰昭回於上天兮儼光華之¶
昭臨入浦江以南徂兮眷新昌之所治俗儉嗇以憂勤¶
兮乃風氣之所㑹山巃嵸而多雲兮晝冥冥其若雨林¶
<pb:KR4h0152_WYG_033-2a>¶
幽深以行迷兮疑非人之所處虎豹穴處而咆嘷兮猿¶
&KR0008;跳梁而嘯啼溪谷嶄巖而險阻兮草莽委被而萋迷苟¶
衆芳之不乏君用兮雖僻遠其何悔也𦍑好修以為常¶
兮矢初心之靡改也昔賈誼以才見嫉兮卒長竄於長¶
沙終焉宣室之召對兮語前席而忘罷(叶/)茍其言之見¶
用兮身不必在乎君側係貴寵之與賤踈兮諒由命之¶
所出惟定心而廣志兮寧時俗之能從橋茲媚以潤身¶
兮豈将愁苦而終窮亂曰鳯凰集於髙岡兮世已見其¶
<pb:KR4h0152_WYG_033-2b>¶
文章固非時俗之所好兮然共以為嘉祥托靈風而上¶
浮兮俾翺翔於帝鄉¶
　　　暌難賦(戴欽/)¶
　　暌難别彭子美中也抒我素懐爰稽同心辭之工¶
　　拙不暇計矣¶
𦕈予生於絶粤兮悲斯文獻之莫徵帝復靳予厥初兮¶
性悾恫而顓&KR3248;悵前修予罔及兮去聖途其将日逺孰¶
導予於先路兮孰&KR0406;予椉之偃蹇汨予恒若不及兮恐¶
<pb:KR4h0152_WYG_033-3a>¶
年嵗之不吾留将溯流而求原兮淜江淮而無舟予朝¶
挹桂巗之清露兮秋采禽華之落英畹䔾車與芝蘭兮¶
雜蕙茝之紛芳嗟道周之枤杜兮上童龍而無枝彼美¶
人兮冩予𠂻而曷致之予獨慕夫古之人兮咸喜能而¶
好修曠百代而神交兮豈云界夫遐陬懐佳人其不忘¶
兮馳予思於海隅杳盍簮之無再兮紛予懐之𫃵𫃵曰¶
予不撫壮而修姱兮𦍑自&KR1524;其靈根也苟予芳其信無¶
兮寧美人之不予親也既襲瑶華以為履兮又&KR0034;芙蕖¶
<pb:KR4h0152_WYG_033-3b>¶
以為裳紉璚英以為佩兮結胡繩於香嚢抱衆芳以獨¶
處兮世寧挹予以馨香嘅美人不可以坐招兮思蔵修¶
之莫吾予将往觀於天下兮庶嬋娟之可覩伊嵗比於¶
閹茂兮日正纒於夀星凉風飄飄而吹衣兮白露湛湛¶
而湑零廼朝&KR0008;予□於栁涯兮夕弭檝於漓江妴帝子¶
之蛾眉兮倐逺邁於瀟湘蒼梧邈而皇逝兮灑予涕泗¶
之淋浪采江蘺於衡湄兮聞哀鴻於南浦嘆幽人之莫¶
逄兮渺雲亭於衡之武予登岳陽之髙楼兮望漫漫之¶
<pb:KR4h0152_WYG_033-4a>¶
洞庭孰憂樂之以天下兮𦍑獨有慕乎斯情因江潭而¶
敬吊楚之湘絫兮復悲賈誼於長沙胡夀夭之在天兮¶
寧俾斯人之莫遐遂凌長江之浩浩兮吊青蓮於采石¶
冺鯨波之無跡兮惨黄蘆之一色予使蒼螭以翌舟兮¶
驅素蚪使衛行馮夷為予鼓柁兮江妃為予揚舲衝風¶
定而素波澄兮駛邇&KR0146;於金陵&KR0891;予舟於河渚兮振予¶
歩於江臯瞻天門之峩峩兮覧秀麥之油油僉謂予其¶
好敖兮疇識予心之揺揺予乃蠲吉以齊明兮稽靈氛¶
<pb:KR4h0152_WYG_033-4b>¶
之占辭曰两美覯而必合兮紛百朋以相貽孰意絶代¶
之佳人兮驚一見而相好荃慕予之修名兮予亦慕荃¶
之善窈窕予投荃以雲錦之衣兮荃報予以明璫心康¶
愉而莫逆兮情傾倒以相忘芝蘭芬而相投兮慶予𠂻¶
之允臧忻靈修之獲㢸兮滋衆芳而日榮曰天軌辟而¶
衆馪登兮𦍑盍觀於帝京予駕木蘭之舟兮剡文梓以¶
為&KR0008;楫溯千仭之龍門兮宛仙槎而泛月濟雲龍之嘉¶
㑹兮仰虎豹之九闗排閶闔而進予兮𦍑共彼乎琅玕¶
<pb:KR4h0152_WYG_033-5a>¶
嗟時運之糾纒兮悵仕途之多舛愚者不必卑兮賢者¶
不必尊而顯鸞鳯伏而不鳴兮鴟鴻羣而翺翔黄鍾擯¶
於甈甖兮㼜缻進而雷鳴哀昊天之不弔兮恐靈修之¶
数改□蕭艾而纕苞莨兮孰更敶之以蘭茝憶荃與予¶
成言兮曰修正以俟時也守靈龜而靡它兮罔與波而¶
推移也茍予行其圭璋兮長顑領予何辭也寧溘死而¶
流亡兮罔喔咿嚅唲之為也予藏此言乃可服兮懼嵗¶
序之如流方翊荃以為正兮奄棄予以逺遊予固知枳¶
<pb:KR4h0152_WYG_033-5b>¶
棘非鸞鳯之所棲兮恐靈修其日逺浮雲蔽而白日隂¶
兮孰邇夫忠之蹇鑒𦍑皇輿之轁轁兮哀民生之多艱¶
衆貧婪而競進兮徽罔紹乎南山伊予荃之清修兮寔¶
蒲民之有榖孰竊脂而宜粟兮孰矜寡之宜獄悵美人¶
其将别兮凛秋風之蕭騷衆芳萎而揺落兮山容澹而¶
寂蓼鵾雞啁哳以悲鳴兮鴻鳥飛而南號感萬物之凄¶
列兮增予心之憂勞余将裁雲錦以為衣兮鏤明月以¶
為璫祿蘭茝以為珮兮遥予美之煌煌予恐波濤汹湧¶
<pb:KR4h0152_WYG_033-6a>¶
而雷電以風兮蛟龍起而制人觧干将以相贈兮披燦¶
爛之星文哀予心之罔極兮悼美人其将日逺𦍑信宿¶
以少留兮即逍遥而遊衍白日曶其不淹兮愴予美之¶
将行心揺揺如懸旌兮憂耿耿而如酲予固不難於為¶
別兮恐春芳之遲暮淼江海之無涯兮思同心而共渡¶
悵美人之莫予留兮遐不披乎琳琅𠂻心藏而未敢言¶
兮羌何日而可忘紛既莫致予情之緫緫兮聊陳愚而¶
盡言孰非蘭而可佩兮孰非善而可傳予獨恧夫時俗¶
<pb:KR4h0152_WYG_033-6b>¶
之諂諛兮偭規矩而改錯紛枉尋以直尺兮競雷同而¶
茍合予行信姱練以庶貞兮致予之坎坷予何傷芝蘭之¶
在幽谷兮不以無人而不芳荃其氷雪以食兮金玉以¶
為&KR0757;曷求美於天下兮而蛾眉之不遭亂曰黄鵠髙舉¶
羽儀皇兮彼其之子惟其有章兮出牧於民政斯臧兮¶
噫予贈言摧忠膓兮情不可既風斯長兮慷慨載歌美¶
洋洋兮抱一委順貞士其常兮¶
　　　感舊賦(王寵/)¶
<pb:KR4h0152_WYG_033-7a>¶
　　正徳辛未寵師事林屋先生於包山精舍凡再閲¶
　　寒暑而退迄今庚辰八年於茲矣乃復来山中作¶
　　感舊賦其詞曰¶
紛余慕夫好修兮潜大道以遊神漭江河之浩溔兮悵¶
欲渡而無津彼哲匠之巍峩兮揭日月於八垠折疏麻¶
之瑶華兮将以贈夫斯人亟惝恍而仰鑚兮又靡知其¶
所止紛虯龍之下上兮尺蠖蜷於泥滓車既怠而馬煩¶
兮阻山川而徙倚忽日月之我邁兮去冉冉而不已經¶
<pb:KR4h0152_WYG_033-7b>¶
疇昔之故居兮志欿憾而顙泚漭淹留以無成兮将復¶
修吾初服佩長劔之陸離兮冠切雲而矗矗民生各有¶
所樂兮放吾道於空谷吸朝霞以為漿兮夕復飡夫秋¶
蘜茍矩矱之攸存兮冀来者之可追吾令羲和弭節兮¶
将以窮乎我師路㬅㬅其阻修兮殚吾生以求之亂曰¶
驂騑斯皇莫予好也洵彼前修為我導也海嶽嶄巖何¶
當造也長夜漫漫志懣&KR0997;也矢心白日遵長道也¶
　　　感別賦(皇甫汸/)¶
<pb:KR4h0152_WYG_033-8a>¶
　　戊申之秋八月初吉季弟水部郎子約以制滿還¶
　　闕而余覊紲都亭移書告别發函披誦悲不能勝¶
　　嗟乎丈夫之生自懸弧矢以来孰不有志於四方¶
　　故曰人豈鹿豕也而可常聚乎此光禄之賦惜其¶
　　淵雲詞靡而病於兒女情多盖別不足以興悲而¶
　　情有所感於别則悲可知矣因譔茲賦以代餞云¶
　　爾辭曰¶
别方異緒離状殊端在有情而必欵豈同氣而能堪軺¶
<pb:KR4h0152_WYG_033-8b>¶
車陳於埛側舟檝戒於江干或感慨於川逝或行嗟乎¶
路難涕臨觴而共抆心執袂而俱酸善哉江生之言曰¶
黯然以銷魂值我愛弟遄徃帝閽愧䨇鵠之並舉兮矯¶
乘鴈而孤騫若夫未營四方聊事一室侍讌庭闈聫經¶
几席辨索研墳遊璣討歴繹孟氏之有三詠詩人之既¶
翕至其恭承嘉恵忝竊龍光仲兮叔兮乃以軒而以翥¶
伯也季也復載翺而載翔或彯纓於建禮或結綬於文¶
昌或馳麾於趙魏或沿牒於楚湘乍乖雲雨少别闗山¶
<pb:KR4h0152_WYG_033-9a>¶
旌指洛而将赴裘滯秦而未還行行路何極去去情不¶
忍寄芳草於春池攬素毛於秋省夏暑溽而扇違冬飈¶
厲而衾冷顧奚別而非悲抑奚悲而云甚迨夫丁辰荼¶
酷軫患纒綿乾覆奄奪慈景俄殱悼金昆之脆質凋玉¶
樹於華年同朝露之溘盡展夜壑之已遷繄慶徃而弔¶
来亮福倚而禍伏豺狼逞兇蜂蠆隱毒搆曽参為殺人¶
收張儉而属吏謂死灰其不燃詫凝脂之可畏投清流¶
使合汙惡獨醒而強醉胡人心之險巇兮亦天道之冥¶
<pb:KR4h0152_WYG_033-9b>¶
昧賂茍輸而在宥兮嚢無金之可致鄒投珠而遭盼兮¶
和抱璧而蒙寃乏文姬以請駟兮望融弟為急原得與¶
䘮其齊塞兮退未遂而觸藩肆蒼鷹之亂紀兮實桀犬¶
之餘孽隕東晋之𤣥風兮黜西州之英烈誰百口其相¶
明兮空撫鏡而存舌中郎奮於鉗徒兮應相起於溺摺¶
尚錄過於代門兮布揚芬於漢闕將逆施於末路兮終¶
雪恥於前哲斯時也雖其邇其含悁矧駕言以逺別遵¶
道路之逶遲兮睇蕭晨之凄𦂳凴江閣之交疏兮見中¶
<pb:KR4h0152_WYG_033-10a>¶
洲之帆影淮水落而彭城荒燕雲飛而冀門近想天上¶
之仙班恍夢中之幻境粲西笑而心揺託南楼而跡警¶
追二陸於疇昔兮緬两到之徂征置美酒以高㑹兮列¶
祖讌於華楹徵綺羅之妙舞兮被絲竹之新聲懼堂中¶
之蠟燼忘户外之驪鳴雖擬跡而同別亦原悲而異情¶
憤世道之黮黯兮請以予言為殷鑒衆女嫉茲蛾眉兮¶
均自沉於明艶客方戒乎用光兮稽弗戢而罹患雲賦¶
就而晩疲賈書上而早譴齒何貴而象焚鞹乃災於豹¶
<pb:KR4h0152_WYG_033-10b>¶
變庶飬徳於木雞毋處才於能鴈辟渉海而獲濟兮諳¶
風波之苦辛傷虎口而幸脱兮猶心悸而告人疢已痼¶
而復初兮舉藥石以具陳羽有落於虗弹兮咎無蹈於¶
震隣紛余季之玉秀兮又襲之以蘭芳振逸響於寥漢¶
兮赫掞𦸼於明光恩被命而攸渥兮德潤身而彌彰渺¶
岐分於川岳兮瞥星散於參商季昔時兮送予予今日¶
兮送子若迭代於天運匪徃復於人事喜何劇而無悲¶
悲何窮而無喜情生文以叙離詞因情而歛思膓屡絶¶
<pb:KR4h0152_WYG_033-11a>¶
於停毫泣欲盡而盈紙願行者其勉旃惋居者之已矣¶
　　　別知賦(孫承恩/)¶
河予心之無聊兮𦍑忽忽如有遺匪懐禄而靡釋兮乃¶
獨悵悵而弗怡予昔有志於泛愛兮謂傾蓋猶知心何¶
人心之險幽兮迨山高而海深繄自信而靡顧兮幾顛¶
踣而阨窮紛栩栩以相逐兮孰有能諒予之愚𠂻孔聖¶
所貴乎無悶兮在予心其何疚嵗冉冉其不居兮恐姱¶
名之日仆嗟夫子之何謂兮曰予心之靡他予亦未敢¶
<pb:KR4h0152_WYG_033-11b>¶
自謂其必然兮顧夫子之與我共勵志於進修兮勤相¶
予之不能𦍑窮探而力紹兮尚墜緒之大振指迷途以¶
並驅兮謂千古其一時追逸軌而莫及兮顧蹇鈍而已¶
疲窺末光於徳隣兮資輔仁之麗澤感夫子之巨誨兮¶
皦此心其如日謂因依以沒齒兮奉周旋以綢繆何此¶
㑹之弗可常兮遄欲別而莫留呼天龍而為駕兮逝褰¶
裳而去茲溯長風以遐征兮指故山以為期掩衡門以¶
索居兮𦍑畢志乎初服奉教言之孔明兮期報君以不¶
<pb:KR4h0152_WYG_033-12a>¶
辱念夫子之悃欵兮即欲去而盤桓出都門以悄悄兮¶
感雲龍而永嘆鳥孤飛而嗷嗷兮獸失羣而悲鳴伊物¶
類且有然兮顧若為乎予情亂曰春江兮水深春草兮¶
愁人靡靡兮長路望望兮雲岑渺懐人兮何極浩離思¶
兮難任倘不我兮遐遺時惠我兮徽音¶
　　　後别知賦(孫承恩/)¶
夫何天日之凄厲兮嵗忽届此凛冬𤣥雲渰渰以布濩¶
兮原野閴其多風舟人告予以吉日兮翩予袂乎吾将¶
<pb:KR4h0152_WYG_033-12b>¶
逝懐氷蘖以為羞兮襍申椒以為糒嵗昔甲戌之南騖¶
兮指故山以欣欣懐友生以戀戀兮尚凄惻而弗禁矧¶
茲二三子之濶違兮復背鄉而去邑顧予情之若為兮¶
獨悹悹其莫釋吁嗟末世之溷濁兮競佻儇以自賢倡¶
冶妖之淫狐兮子都掩抑而弗妍蹇予生之顓顓兮抱¶
迂拙而不知去莫或諒予之濩落兮惟二三子之我與¶
沕淵潜以僻處兮寄遐情於逝波安澹泊而靡予厭兮¶
同衡門之詠歌𦍑窮居之足娯兮予将終此而無悔何¶
<pb:KR4h0152_WYG_033-13a>¶
前瞻而後顧兮觸予心而多慨紛搃搃其憂集兮予豈¶
樂為此故也曠慈闈之晨昏兮忍而不能措也昔予有¶
志於千古兮指前修以作則屯中道而邅回兮恐令名¶
之不植曰不仕無義兮懐依依而靡寧茍抱質以勉進¶
兮或将来之有明予既採杜蘅以充幃兮又薜荔之盈¶
擷將以遺夫美人兮致情愫以永結女嬃要予以慎重¶
兮盍從巫咸而訊之巫咸陟而靡降兮世悵悵而誰稽¶
予令猿鶴以共策兮猿鶴告予以不可曰時俗之迫阨¶
<pb:KR4h0152_WYG_033-13b>¶
兮顧茲行之或左抱予拙以自試兮恐枘鑿之宜然子¶
誠欲丐夫濟兮思刓方以為圓予詎不諒茲兮𦍑㣲𠂻¶
之故在予誠鄙庸而靡似兮忍以祿位而自械信吾志¶
以無疑兮依前修之節中置得失於自然兮詎媕婀以¶
為容予兢惕而慚恧兮惟淺薄之靡濟紛羣龍之滿朝¶
兮顧顓顓之何恃鑄柔鉛以為劔兮束葭葦以為楹不¶
審已以自度兮将顛殞而莫任道貴黽勉兮予其敢摧¶
頺而自畫碔終不可使為珵兮俟顛殞其奚益吾與猿¶
<pb:KR4h0152_WYG_033-14a>¶
鶴共要兮洎松菊使為盟曰吾行之不逺兮保姱節以¶
堅貞繄二三子之共鍳兮諒斯言之靡措叅追逐以無¶
由兮獨臨風而延竚亂曰維吾行兮合散故無常期與¶
子別兮又何嘆息而増欷嵗忽忽其遒盡兮恐流光之¶
弗居其各崇爾徳兮庶以究將来之所基¶
　　　擬思舊賦(王文禄/)¶
　　丁酉季冬予與張太華方十洲沈秦川同舟赴春¶
　　官昔同浙薦今幸同行甚懽也除夕泊彭城沙淤¶
<pb:KR4h0152_WYG_033-14b>¶
　　氷沍明發將起陸同車於是醵飲太華少舉酒唱¶
　　流水馬和車頃刻間途路别清音嬌婉傾座惨悽¶
　　淑質髙才罕儷云秦川掄魁太華固窮績學竟夭¶
　　十洲承天守終予每御飲聞唱此二句即泫然沾¶
　　襟蓋思日月輪迅閃電奔駒舉世大夢逆旅胡殊¶
　　抱竒莫展賫志永違傷哉迺效向子期思舊賦聊¶
　　志感云¶
將射策於南宫兮遂束裝而北征濟清淮以同舟兮宛¶
<pb:KR4h0152_WYG_033-15a>¶
攣如之年情洶洪濤之浩潏兮紛雪霰而氷凌沙且淤¶
而水涸兮暫紼纚於彭城燔柴燻天而爆竹震兮伴旅¶
次之孤燈醵設醴以交懽兮揚高調於新聲岐途路之¶
易别兮迅頃刻而無停藹白雲於鄉闗兮罩紫霧於彤¶
亭奪錦袍於綉句兮誓臚占於一經那譙羽而低翼兮¶
冀再飛而再驚奈璧判而珠沉兮至寳䘮而離形記玉¶
楼於閶闔兮殆修文於玉京抑文昌之化現兮應張翼¶
之列星黔娄貧而不汙兮項託夭而無成徒梓窮居之¶
<pb:KR4h0152_WYG_033-15b>¶
稿兮留宇宙之空名十洲横金而遲逝兮俱放浪於蓬¶
瀛偭遼鶴之䨇䨇兮挟遊仙以憑陵催晷景之彈指兮¶
訝日月之頻更又孰短而孰長兮搃齊之而杳冥維天¶
地有混沌兮世何人之乆生獨全神而不亡兮超塵刼¶
而遐升肆求舊而難悟兮汔轉輾而靡寧望寥濶而寂¶
閴兮心&KR0502;惕而怦怔越發奮而偃蹇兮朅彈冠之無朋¶
隻隨陽之鴻雁兮揺在原之鶺鴒憯失羣而翔集兮每¶
顧影而悲鳴豈伊人而不如兮寒雞壇之夙盟一誠可¶
<pb:KR4h0152_WYG_033-16a>¶
通金石兮烏間於幽明曽思顔之不校兮顔胡舎曽孔¶
門之重朋兮兊麗而匪輕末俗之凉薄兮倐雲雨之隂¶
晴追蘭臭以長嘯兮感伐木之嚶嚶¶
　¶
　¶
　¶
　¶
　¶
<pb:KR4h0152_WYG_033-16b>¶
　¶
　¶
　¶
　¶
　¶
　¶
　¶
　明文海巻三十三¶
