# -*- mode: mandoku-view; -*-
#+TITLE: 明文海
#+DATE: 2015-08-25 00:42:43.642288
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR4h0152_WYG_121-1a>¶
欽定四庫全書¶
　明文海巻一百二十一　　　餘姚黄宗羲編¶
　　考三¶
　　五徳之運考(張養蒙/)¶
自古帝王受命而興其嬗代之序載在史䇿可考而知¶
也逮戰國鄒衍始推言五徳之運以决帝王相乘之統¶
劉向復推廣其義作五行傳自今考之有主於相克者¶
則曰夏得木徳商以金勝之商得金徳周以火勝之此¶
<pb:KR4h0152_WYG_121-1b>¶
衍之説也有主於相生者則曰太昊氏始出震以木徳¶
王次而神農以火黄帝以土少昊以金顓頊以水帝嚳¶
以木堯以火舜以土此向之説也若夫配以五方分以¶
五色屬以五音貫以五數世代循環相尋不已術士家¶
咸祖談之在儒先則直斥其不經見矣愚故竊有疑焉¶
夫五行之用布濩於天地之間自一人一事以至於百¶
工萬化罔不取足而况帝王重寳可獨遺之若謂衍之¶
説盡不可信與則秦代周從所不勝為水徳漢克秦張¶
<pb:KR4h0152_WYG_121-2a>¶
蒼等皆云應赤帝之祥宜尚火徳公孫臣推衍議言宜¶
尚土徳當有黄龍見後黄龍果見成紀蒼議卒詘此何¶
以驗也謂衍之説盡可拘與則黄帝顓頊帝嚳堯一姓¶
而所尚頓殊何秦漢以後不然也夏之揖遜同於虞何¶
主於克而不主於生也要之䜟緯術數之學與星官堪¶
輿諸家竝傳亦自不可盡廢但達人之通致不當拘術¶
士之偏談耳蓋論五徳之流行雖足以乗其運而論厯¶
代之世運亦不必分屬於徳吾聞其有撫五辰修六府¶
<pb:KR4h0152_WYG_121-2b>¶
而興者矣不聞其修一徳而興也吾聞其有狎侮五行¶
汨陳五行而替者矣未聞其乖一徳而替也如徒以數¶
尚六七色尚青赤音尚徵羽類而附之則興者果一徳¶
之旺而替者果一徳之衰耶蓋五徳之運天之所以示¶
乎人而非人之所易測五徳之修人之所以應乎天而¶
自足以維其運天人之際微乎微乎帝王厯數何拘小¶
術定之哉至謂天地人之異統忠質文之異尚夏商周¶
之迭更此則理之説而非數之説也是故儒先重之也¶
<pb:KR4h0152_WYG_121-3a>¶
漢以後術士謂唐用火徳宋用土徳我朝受命有謂其¶
尚火徳有謂其尚土徳紛紛無定若必拘拘於此則六¶
朝之更姓五代之分裂豈五徳遂絶而無所乗耶契丹¶
之滅晉劉石之亂華元之代宋乂乗夫何徳耶故愚斷¶
以為不可廢衍向之説亦不必拘衍向之説也若夫探¶
五行之精敬五行之用以斡造化轉移之微權使吾之¶
徳足以當天之運而天之運不至於爽吾之徳此在今¶
日所當兢兢者也衍向之説存而弗論可也¶
<pb:KR4h0152_WYG_121-3b>¶
　¶
　¶
　¶
　¶
　¶
　¶
　¶
　明文海巻一百二十一¶
