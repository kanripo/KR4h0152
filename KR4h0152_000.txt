# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.113586
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 提要
<pb:KR4h0152_WYG_000-1a>¶
欽定四庫全書　　　　集部八¶
　明文海　　　　　　　總集類¶
　　提要¶
　　　　(臣/)等謹案明文海四百八十二巻¶
　　　國朝黄宗羲編宗羲有易學象數論已著録宗¶
　　　　羲於康熈乙夘以前嘗選明文案二百巻既¶
　　　　復得崑山徐氏所藏明人文集因更輯成是¶
　　　　編分體二十有八毎體之中又各為子目賦¶
<pb:KR4h0152_WYG_000-1b>¶
　　　　之目至十有六書之目至二十有七序之目¶
　　　　至五記之目至十有七傳之目至二十墓文¶
　　　　之目至十有三分類殊為繁碎又頗錯互不¶
　　　　倫如議己别立一門而奏疏内復出此體既¶
　　　　立諸體文一門而却巧瘞筆放雀諸篇復别¶
　　　　為一類而止目為文尤為無謂他若書序傳¶
　　　　記諸門或析學校書院為二或叙文苑於儒¶
　　　　林之上或列論文論詩於講學議禮議樂論¶
<pb:KR4h0152_WYG_000-2a>¶
　　　　史之前編次糅雜頗為後人所譏考閻若璩¶
　　　　潜邱劄記辨此書體例為必非黄先生所編¶
　　　　乃其子主一所為若璩常遊宗羲之門其説¶
　　　　當為可據盖晚年未定之本也明代文章自¶
　　　　何李盛行天下相率為沿襲剽竊之學逮嘉¶
　　　　隆以後其弊益甚宗羲之意在於掃除摹擬¶
　　　　空所倚傍以情至為宗又欲使一代典章人¶
　　　　物俱藉以考見大凡故雖遊戯小説家言亦¶
<pb:KR4h0152_WYG_000-2b>¶
　　　　為兼收並採不免失之泛濫然其蒐羅極富¶
　　　　所閲明人集幾至二千餘家如桑悦南都北¶
　　　　都二賦朱彛尊著日下舊聞時搜討未見而¶
　　　　宗羲得之以冠兹選其他散失零落頼此以¶
　　　　傳者尚復不少亦可謂一代文章之淵藪考¶
　　　　明人著作者當必以是編為極備矣其書巻¶
　　　　帙繁重傳鈔者希此本猶其原藁四百八十¶
　　　　一及八十二巻内文十二篇有録無書無可¶
<pb:KR4h0152_WYG_000-3a>¶
　　　　核補今亦並仍之云乾隆四十四年二月恭¶
　　　　校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
