# -*- mode: mandoku-view; -*-
#+TITLE: 明文海
#+DATE: 2015-08-25 00:42:50.184149
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百五十
<pb:KR4h0152_WYG_350-1a>¶
欽定四庫全書¶
　明文海巻三百五十　　　　餘姚黄宗羲編¶
　　記二十四¶
　　　紀事¶
　　冰山記異(錢允治/)¶
萬厯戊寅十二月十九日夜澱山湖金宅港口居民張¶
錫夜半忽聞聲響異常初聞尚逺傾聽漸近密偵之見¶
湖中大光燭天聲從火邊出其火移動愈近張恐延燒¶
<pb:KR4h0152_WYG_350-1b>¶
其居夫婦二人攝衣向空叩首祈哀火遂移東北而去¶
時東方漸明矣詰旦聚衆視之則湖干湧出三冰山一¶
山主峰髙二丈餘二小峰差短有若太湖石者有若武¶
康石者有若景川石者岩巒洞壑雕刻如神一山盡處¶
則為一嶺襟帶之伏而又起峙為鼎足其峰石之下各¶
有石盤相接之處又如今人家假山用糯米粘帖之跡¶
而大山中間矗一石版其濶大餘平可鋪席似有人在¶
其上燕飲者時方寒沍水合冰堅湖中之冰截平不動¶
<pb:KR4h0152_WYG_350-2a>¶
不知是何處移来觀者數萬人¶
　　淑女紀(何偉然/)¶
天啟皇帝登極下詔選人間淑女充椒掖詔止鳳陽曽¶
未及於江南風聞所逓訛言輒布三呉有女之家咸栗¶
如霜色市井亡頼乗機摇鼔為詐姻地俄而曰某家皇¶
封封矣某家聞之郡邑矣自潤州而金昌而苕霅無不¶
思所以畢婚嫁者吾杭為甚纔聞井里忽徹鄉曲父母¶
之命媒妁之言一時僉舉不特及時破𤓰作縁成偶即¶
<pb:KR4h0152_WYG_350-2b>¶
髮未覆額口尚乳氣者亦指童子為盟或議歸或議贅¶
冰人竭蹷應千門之命市上盡作定婚店矣朝議暮舉¶
不待决擇惟恐無當人意無知者固明珠暗投即知者¶
亦以乗機可省粧資因人唯諾至媸若無鹽者假為遷¶
就猶可免其皮相者耳是以寒素之家多受焉吉不必¶
星期照之日采軒不必魚飾巾之絳裙筐篚填街香奩¶
委路僕夫翻地燈火燭雲金鼔聲喧飛鳥為亂一畢所¶
事如釋重負如排大難相為委詫而後即安正不顧青¶
<pb:KR4h0152_WYG_350-3a>¶
鳥翡翠之婉孌也婚牘紅牋錢昻五百和合神馬價勒¶
三銖物情騰踊販夫驕色雞不得談於牕鵞不得陣於¶
水魚不得樂于國豕不得化為石牛羊不得日夕下山¶
橘柚楂棃貴于交棃火棗葱韮薤蒜珍于江芷杜蘅花¶
燭燕喜十家而九庖人儼然上客禮屈之不至至亦青¶
鳥之即返也有恐人知者暗為迎送復恐人不知且揚¶
言吾女已有夫矣縱有司嚴為告戒且曰是寛我故留¶
以答天使者也假合錯配何異流離命富貴者得佳人¶
<pb:KR4h0152_WYG_350-3b>¶
并得金珠璧馬無算命貧賤者徒多一醜婦人累馬醫¶
騶導之子全徼龍翔鳳翥之靈蘭臯蕙畝之香半落傭¶
保伹儈之手不顧牛驥同皁何有氷玉齊稱王謝家風¶
朱陳夙好俱毋論又安所謂雜佩贈之琴瑟友之耶匝¶
月之間繫鴛鴦之足者不知費仙人幾許赤繩也夫以¶
一言之訛令人間忽闢一夫婦世界童男姹女破性裂¶
道可勝道哉吾聞之不願生男願生女戚畹之寵昔人¶
所希即修儀貴嬪婕妤之輩無甚大不可為之事何以¶
<pb:KR4h0152_WYG_350-4a>¶
甘委珠玉於草莽若曰不足當典選則存之便而况陶¶
癭宿瘤猶得見幸乎感而紀此¶
　¶
　¶
　¶
　¶
　¶
　¶
<pb:KR4h0152_WYG_350-4b>¶
　¶
　¶
　¶
　¶
　¶
　¶
　¶
　明文海巻三百五十¶
