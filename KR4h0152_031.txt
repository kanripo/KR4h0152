# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.676248
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三十一
<pb:KR4h0152_WYG_031-1a>¶
欽定四庫全書¶
　明文海巻三十一　　　　　餘姚黄宗羲編¶
　　賦三十一¶
　　　居處三¶
　　逍遥園賦(有序/)　(穆文熙/)¶
　余舍東有園一區帶城下自為儒時與拱辰石君分¶
　席共業為鉛硯之所後相繼登第去比余既解考功¶
　郎歸稍稍作地舘壘山石裒集詞翰日棲遲其間乃¶
<pb:KR4h0152_WYG_031-1b>¶
　未幾而拱辰倦於太僕亦謝病歸歸則無日不晤於¶
　此晤則習於幽事而委命順理怡情養性庶幾有逍¶
　遥之風余因據莊生逍遥篇為賦紀之拱辰覽之謂¶
　與樂志論唐子西語相輊軒也遂刻置臺端其辭曰¶
伊予性之好僻兮開别圃於城隅築垣墻以周衞兮誅¶
白茅以為廬蒔花竹以匝徑兮種菱芰以盈池懸桔橰¶
於金井兮時自挽而灌蔬招隠以名吾洞雲鶴以號吾¶
堂臺則有讀書遲鴻東山俯谿皆環列槐桞有雲樹之¶
<pb:KR4h0152_WYG_031-2a>¶
蒼茫亭則有牡丹芰荷松蘿止觀悉斜帶清溪儼山家¶
之行藏時其條風布暖紅藥繽紛朱明協候緑葉垂雲¶
秋至而籬菊葳㽔冬至而簷梅郁芬景縁時至興隨賞¶
殷爾其偕我良朋契若蘭薫鶡冠草履褐衣苧襟相與¶
臨花塢步芳亭撫白日玩青冥觀鯈魚聽鳥鳴數飛花¶
搴落英㺯池水盪浮萍指㸃竒石較計隂明雲霞團座¶
鷗鳥不驚而或投博賭勝角奕取贏縱歌層臺蹴踘廣¶
廷鳴琴深洞放鶴髙城已而偃息臺端何慮何營酒泛¶
<pb:KR4h0152_WYG_031-2b>¶
緑醅飯煮青精時復有墨客琴士畫史騷流詩談白雪¶
圖擬丹丘譜探飛龍帖抹蒼虯日有文事之起予了無¶
俗務之交酬時燕坐兮箕踞長嘯兮科頭羲和兮御頓¶
𤣥兎兮影留蘧蘧兮蝶夢擾擾兮浮漚方來兮隨分既¶
往兮堪羞若夫五嶽三江勝地無垠梁苑金谷樂事紛¶
紜金張之家炙手可熱許史之門吐氣成雲子雲著書¶
而諛莽相如作賦而得金稷下梟鳴而千人辨折座間¶
麈動而百夫生欣古非不有吾非不聞苐以静躁不同¶
<pb:KR4h0152_WYG_031-3a>¶
趨舍有方或圖南以廣運或蚊睫以自藏茍所志之得¶
適雖微𣺌其何妨吾故遵南華之遺訓於以逍遥乎此¶
鄉於是拱辰聞之踴躍歌曰邈天地兮蘧廬紛世事兮¶
風嶼紉幽蘭兮吾黨撫桂樹兮城隅誓從子兮逍遥安¶
所問兮盈虚歌既余復為之亂曰惟余之志子與侔兮¶
惟余之園子與遊兮園有水澤被芙蓉兮園有碣石鬱¶
虬龍兮火山焚不能為之爇層崖氷不能為之裂返巨¶
雀於條枝脱蒼鷹於縶紲與子共逍遥於一世尚期不¶
<pb:KR4h0152_WYG_031-3b>¶
媿於往哲¶
　　藥市賦(楊慎/)¶
蓬丘山伯匕刀圭而通神奈園老宿品千二而稱珍何¶
如蓉城之日重開藥市之春若夫岐摯湯液和緩瀡滫¶
采嘉林之嘉草掇芳洲之芳羞屏風水發書帶山抽人¶
参三椏來自髙句麗之國桃枝九折出於嶲昆明之陬¶
椒聊下虚星之舎果窳薦織女之樓逢茅龍之衞叔遇¶
木羊之葛由檢本草之聖録極山海之冥搜别有天棘¶
<pb:KR4h0152_WYG_031-4a>¶
日精澤葵海藻火林之蔚炎柯雪津之擢陽草欵冬叩¶
冰而吐葩葶藶迎露而先槁青綸碧組蒼龍就食於甲¶
辰素茵皜蔯白兎騰仙於辛卯帝休鬼□蕩邪而觸憂¶
神錦仙鹽駐顔而難老又不若剸犀截角搴翠刪毛澄¶
禺山之水碧&KR2594;樊桐之金膏鮫人泣珠而酬價狼䐠齅¶
金而觧櫜神鹿兩頭飲上池之水靈鳥四翼歸金匱之¶
韜莫不攀丹危而陟翠險霄仙的而下神囂涉淼淼馳¶
苹苹刈翹翹伐丁丁香草比於君子嘉卉方於女貞藤¶
<pb:KR4h0152_WYG_031-4b>¶
名簡子花號長卿五芝色配乎五嶽六飲芳冠乎六清¶
乃延巫彭招長桑飛綘雪擣𤣥霜巴戎赤斧梓谷王昌¶
蓬州塗定辭𤣥武張開光希夷出崇龕之落真多栖葛¶
璝之鄉黄足之鳥呼季玉而並復朱頂之鶴名令威而¶
駢翔負局磨鏡之翁篐桶講易之叟扶龜床於行阿策¶
鳩杖於林藪嚴遵之芳乳平分王烈之香膏共剖是月¶
也江波錦落火井星還楓瑟瑟而鳴籟菊英英而綴斑¶
訪名跡於古昔啓藥市於重闗被開明廣都之野帶杜¶
<pb:KR4h0152_WYG_031-5a>¶
宇天隳之山哀危蟪於寸隂矜局竈於井谷布濩天府¶
之區蔓衍坤維之域八萬四千之人煙五十四州之謡¶
俗國無夜户之虞人有春臺之燠郤公程鄭之倫驥子¶
魚文之服乍發劑以針龍奄飛符而擒蜮黄耉背鮐蒼¶
崽髫蝸行歌擊壤羣嬉聚沙成行鴈鴈學語鴉鴉毛姬¶
餌葉鳯子藏花色輝九壁之錦光漾百潭之霞採思婦¶
之巻耳折放臣之疎麻息風枝之不静起露蓼之含嗟¶
崔公之錦云逺華陀之囊已遐既富矣韓康之肆寧蘄¶
<pb:KR4h0152_WYG_031-5b>¶
乎博望之槎楊雄夢腸頓醒滯思於雕篆相如消渴歘¶
涓沉疴於齒牙豈知西顥之盤露北方之河車哉有林¶
閭翁孺者起而為系曰黄能兮休入寢朱熊兮罷窺屏¶
永遁兮二竪載殱兮九嬰分菊潭兮艷艷宴蓉城兮冥¶
冥鴻安丘繼而作曰安期神樓散扁鵲陷冰丸銀筒昔¶
誰藴金瓶今子殫謝驚飍兮駐流電訪大藥兮浴還丹¶
邀籛偓兮雀躍共喬松兮鯢桓主人聞之欣然稱蔅修¶
容麗級獻壽升筵敬緝光誦奉以周旋¶
<pb:KR4h0152_WYG_031-6a>¶
　　羅䕃堂賦(許相卿/)¶
矗雲峰之亢峙𦕈玉湖之澄涵孤城值其秀爽而隠居¶
卜於其間菅茅上覆泥堵周環恒雨暘之淋炙缺苫葢¶
於東南主人仰屋太息曰狡兎三窟鷦鷯一枝咸克禦¶
外侮而圖寧居矧吾將幹前蠱燕後昆顧無所庇吾廬¶
乎爰躊躇其搆思又般礴以殫慮𠂻若天啓謀與神會¶
繄樛木之長蘿方下縈而上延彼徒贅於有餘我則病¶
夫不完爾乃解自樹杪援之簷端補此罅隙紓彼紏纒¶
<pb:KR4h0152_WYG_031-6b>¶
意祖少陵之詠巧奪媧皇之權老榦繫諸撓棟宻蔓勻¶
於疎椽柔枝盤旋以重復修條縷絡而夤縁初蕭森兮¶
扶疎久䝉宻兮隂沉旁翳薈兮紛敷上盤結兮雍閼逺¶
睇兮矯龍首而騫鳯翼廹視兮儼黄琮之間蒼玉春薦¶
芳蕊可方杞菊夏布清隂弗讓修竹冬雪積而玉蛟結¶
蟠秋風振而冰絃斷續晨則雲表之露下零宵而書檠¶
之焰上燭殆造化有意毓兹堂之秀滌世氛之俗者也¶
客有造堂下而進説曰上棟下宇中右盛制子獨矯情¶
<pb:KR4h0152_WYG_031-7a>¶
因陋仍廢夫𤨏𤨏數椽革而剏之曽不費子下筯之需¶
潤筆之賄也主人囅然而笑適然而興顧謂客曰昔常¶
議斯役矣圖厥新恐彰先陋而競俗侈葺以故懼蹈前¶
愆而貽後累又嘗博觀今昔之變矣耽耽巨厦巍巍崇¶
宫㧞地千尺在天半空計其壯麗悠永將與金石者同¶
亡何勢窮理復化為塵䝉而已矣而此堂特借蘿以補¶
茆任造化之經營役隂陽以刻雕潛德培其本餘澤潤¶
其標吾聚族處於中也寒露不吾凄赫日不吾驕雷電¶
<pb:KR4h0152_WYG_031-7b>¶
不吾震撼風雨不吾飄颻容與委蛇其樂陶陶矧其易¶
故増新我財不靡巧搆密架人力不勞惟歴嵗之愈久¶
則維持之益牢葢造物者輟其功則斯堂方就圮也而¶
子得無以吾論為過髙乎方將結陋巷為芳隣追巢居¶
於太古味道徳之腴狎詩酒之侣摽俗子而出諸户髙¶
臥濶視藐富兒之土木齪齪䑕壤蟻垤無足數也言未¶
既客謝曰命之矣逡廵而退¶
　　居然亭賦(并序/)　(陳鶴/)¶
<pb:KR4h0152_WYG_031-8a>¶
　夫刻桷之室未足娛心塗金之居聊以適目若以臨¶
　虚取悦矚逺抽思倚薇風以送歌抱松雲而舒笑則¶
　九華三章無以肆其觀含芳永光但以章其麗契道¶
　之士斯何取焉西淙洪公録浙參事身逐塵軒而心¶
　留霞谷蓮船載月長為湖上之賓珠履乘煙幾作山¶
　中之客偶於净慈沙門傍求寳域廼得翠壁𤣥隚環¶
　襟川麓搆亭循性目曰居然葢意取朱詞情方鄭隠¶
　徹牘之頃則散屨摛詞集爼之辰則聨裾協樂詞不¶
<pb:KR4h0152_WYG_031-8b>¶
　任僻樂不㤀憂誠希代之宏才擅古之通人也(鶴/)耽¶
　幽成癖致曠遺生爰涉芳亭頓空氛想遂營蕪語用¶
　記名區賦曰¶
惟人統極含采潛靈居仁作静縱化通冥交譁即昧接¶
逸若醒廼有佇情丘壑結意園林聨芳襟於安石踐幽¶
踪於管寧寄丈人以怡志托傲吏而遺形俯蘭洲以命¶
記縁蜀嶺而著經是皆臨物以取適亦因勝而流馨爰¶
瞻斯宇業業停停前控西湖後帶南屛六橋遞碧雙峯¶
<pb:KR4h0152_WYG_031-9a>¶
送青盤坤方之寳軸依營室之華星列垂雲以為户羅¶
修榎以為欞草入簾而舒緑泉穿幕而呈泠蓮奪花以¶
長麗薔移春而不零蘭香散麝松濤震霆蕨被九畹樅¶
薄三㝠捋椒實以袪穢采精苖以引齡矯覿雲翰俛玩¶
沙禽薨薨軫軫雍噰嚶嚶霄鳶較翎於鸋鴂洲雎叶和¶
於&KR1799;鴒□鶅晝奮鵧鷑宵鳴彩鷽廵簷而覬客𤣥鶴遶¶
砌而隨人復有白&KR1595;黒虪蒼鼬黄&KR0874;貒□芔歙而據穴¶
獮猴蚴蟉而經林麋擇邃以陸梁貙居曠以横行仰見¶
<pb:KR4h0152_WYG_031-9b>¶
飛崖蹎巘崪屼嶔崟縈廽九曲積疊千層俯觀靈巖秀¶
洞崿然天成碕礒碉砫&KR1132;嵼岭營含輝流采雕玉鏤金¶
若𤣥宫之四起猶青蓮而長生晴則泰風西至旭日東¶
升萬象在望皎然以興雨則蘇隄走霾葛嶺出雲星日¶
蔽耀雷峯避形梯萬松而莫上指三竺而無憑若夫東¶
引青波南望錢塘西通虎跑北揖初暘矚劔門之桃花¶
羡孤山之草堂縱四顧之無極達一嘯於蒼茫時或取¶
魚為爼采䔩為豆卣坎齊陳灑離交奏於是集賔僚叙¶
<pb:KR4h0152_WYG_031-10a>¶
故舊踄飛巒启重牖車馬喧闐琱璫擊輳延賞良辰盤¶
桓芳晝飲不執禮樂不偕時或酣而傞或奔而嗤或倚¶
或坐衣冠參差有凌虚以娛志有探幽而怡思有倒幘¶
以調歌有臨流而賦詩投壺愽簺藏鈎圍棊雍容上下¶
命爵傳巵呼五白於一擲决百戰於斯湏頺然而臥䝉¶
然而迷曽不知天地之為廣與日月之有推移雖古荆¶
臺之遊雲&KR0034;之馳會稽探禹濠梁觀魚樂則樂矣亦不¶
能旦夕而有焉若乃公驂暫駐案牘輟書遊駢罷騁亭¶
<pb:KR4h0152_WYG_031-10b>¶
月長虗嗟往來之不常任去住而自如激流泉以濯纓乗¶
飄風而振裾拱北極而思君念西淙而懐廬道援周孔¶
文述劉徐進抗匡衡之疏退驅李耳之車馭萬化以容¶
與翔千仭而躊蹰人知斯亭孰識其居人知斯樂詎知¶
其餘斯則公之泉石也而非賔客所能與哉¶
　　岳陽樓賦(并序/)　(李濓/)¶
　丁丑之秋余客巴陵郡守黄侯巽設宴於岳陽樓酒¶
　既酣侯洗觥揖予曰古今達人勝士登遊留詠者多¶
<pb:KR4h0152_WYG_031-11a>¶
　矣顧皆五七言近體而未有賦若有待於公也余固¶
　辭不獲乃倚檻延佇援筆立就酣墨潦草情景罔盡¶
　曷敢當衆賔之一噱乎¶
巍乎鉅哉斯樓之為勝也枕巴山面洞庭俯黿鼉瞰川¶
靈卑九霄隘八紘應翼軫於咫尺接衡巫而與平波濤¶
撼之而不動君山對之而為屏曩余閲圖經而向慕今¶
始艤舟而一登翩逸思之浩發欲跨鶴而上升曰登髙¶
而作賦非賤子之所能且夫豫章滕閣九江庾樓黄鶴¶
<pb:KR4h0152_WYG_031-11b>¶
奠諸鄂渚叠嶂峙於宣州皆天下之雄構詎斯樓之可¶
侔極百仭之孤髙肆萬言而難述聊凭欄以縱觀忽變¶
態之層出合青草(湖/名)與雲夢滙洞庭而為一倐朝暉而¶
夕隂漭沃天而浴日突中流之青螺乃有如乎黛髻眺¶
黄陵之遺宫望瀟湘之遥煙鴈嗷嗷以南度鷗娟娟而¶
暮還吊皇英之二妃泣碧川之潺湲帝蒼梧而不返留¶
叢筠之涙斑憶牧羊之蛾眉寄龍宫之尺牘擊橘樹而¶
啓扉露紅粧而駭曯誦髙唐之麗篇歌湘靈之妙曲凄¶
<pb:KR4h0152_WYG_031-12a>¶
楚調於行雲鏗瑟音於佩玉杳魂夢之徒勞何大雅之¶
能續事荒誕而靡經非君子之攸録韙范公之名言謂¶
江湖與廊廟矢體國以㤀家故先憂而後樂(叶/)倘登樓¶
而念兹庶有警於不肖客巴陵而訪竒睇飛甍以舉觴¶
仰希文之清風猗山髙而水長嗟滕君其溘逝垂善譽¶
於湖湘樓以文而増勝文以樓而益彰欽先民之懿則¶
睠君民而弗忘采渚蘋以薦潔擷汀芷而懐芳指九淵¶
以為正雖留滯其何傷諗登臨之志士寧無感於岳陽¶
<pb:KR4h0152_WYG_031-12b>¶
　　玉屏山居賦(俞□文/)¶
夫何嵬嶷巋嶻而寡麗兮挺孤秀於平臯璠玗琪之熛¶
炳以遺照兮聳修屛而建標面文嶺之峍屼兮帶二谿¶
之淪坳(二谿文/谿武谿)森蘙薈之菁葱兮掩霞芬而上交託荆¶
豫以曜質兮應斗極以示兆固缺紀於長篇兮亦抗竒¶
於近郊伊濬哲之攸止兮肆編菼而搴茅葺芳槿於扶¶
援兮羅穹崖於軒橑豈取路於華閫兮每收聽於林巢¶
陋區中之委曲兮獨延覽以逍遥山盤盓以錯崎兮象¶
<pb:KR4h0152_WYG_031-13a>¶
濆淪之涌濤倐氛嵐之靉靅兮羗近失乎岑㟼泉濛濛¶
其飄灑兮鬱翠霧於曽霄鳥讙鳴而啅枝兮猿凄吟而¶
擁條送流月於秋渚兮覿升陽於春翹乍容與而休精¶
兮佇惠風以自陶頥冲志於典墳兮滌煩想於喧囂潄¶
乳竇之積液兮咀瓊芝以為膏循四序以為則兮混萬¶
族而不恌固忘己而自適兮匪違人而后髙匡(匡智貞/觀中至)¶
(廬山遇異人曰此隂山也不/如王山遂詣王山果得道焉)别谷而遥興兮度(盧度隠/居三顧)¶
(山/)偃蹇於巖椒應真(唐武徳間僧道信飛錫/結庵於潮山通天巖)飛錫而泠¶
<pb:KR4h0152_WYG_031-13b>¶
泠兮瑶(晉永嘉中有王子/瑶者修煉於王山)滅景於寥寥茍涉無而反經¶
兮固狥有者之所嘲諒伊人之濬哲兮遵中和之所操¶
求昔士之所迷兮咸永逝於重幽泯心跡而齊同兮選¶
自然之至要聊援翰而宣詞兮庶揚㽔而靡彫¶
　　卜居賦(徐應雷/)¶
登髙岡以四顧兮何域中而非吾土嘅濁世之塵勞兮¶
曽不可與偕處願長往而獨立兮身飄颻其輕舉念婚¶
嫁之未畢兮返余步而延佇雖浮湛金馬之門兮實厭¶
<pb:KR4h0152_WYG_031-14a>¶
承明之廬京塵堀堁而襲人兮素絲荏苒而湼如嬰沈¶
痼而弗瘳兮抱慰睯而弗舒陟吳山巔臨長洲兮芳草¶
摧而菹如干旌絡繹而在郊兮日莫憧憧而不虚黄鵠¶
離哉其不可追兮絶四海而遵渚晝一瞚而夢無涯兮¶
放志意以自娛神惝恍而上升兮捫青天以摘白榆帝¶
髙凥而覗聽下兮雲氣晧&KR0008;而曵婁罡風烈烈吹我寒¶
兮肉身恇怯而不可凥涉流沙以濟白水兮詧崐崘縣¶
圃之有無三老贈我以一丸兮再拜欲餐而躊躇騗其¶
<pb:KR4h0152_WYG_031-14b>¶
東而峨眉兮歴棧道之﨑嶇五嶽芝菌其萎兮有癯者¶
過而不取投長竿於東海之外兮珊瑚叢蔓而不可䱷¶
六鼇戴三山而下上兮颶母歕騰震盪而不可廬秉禮¶
樂以行化逺陬兮又不禁僸佅兠離互作而烏烏雖達¶
人無適而不可兮吾不能遽忘桑梓之墟去去不忍逺¶
兮嵗時往返而遊衍挹長公之髙芬兮種橘千棵剡棘¶
為栫青黄雜糅而文章兮犯嚴霜朔吹而逾爛剏穹亭¶
於樹杪兮標楚頌而得所願耽寂寥而私自憐兮誰與¶
<pb:KR4h0152_WYG_031-15a>¶
共此燕燕造物之與遊兮漁樵之與伴探洞壑之窅㝠¶
&KR0772;窱兮出而憇磐石之矸矸澗瀬雨歇而淙淙兮山寺¶
鐘鳴而投一飯野人勞余以紅友兮浮太白而無算參¶
太毓而習静兮采芙蓉於天半恭承孔聖之祐貺兮既¶
霍然而病己又申錫之以麒麟兮徼福施於孫子&KR2130;名¶
香以滌慮兮潄寒泉而叩齒采茶及其旗鎗兮白瓷瀹¶
之瀰瀰遂初衣而薜荔兮雜蘭蕙與蓀茝願隨毛萇以¶
探張公兮及林屋而餐石髓登縹緲而御長風兮七十¶
<pb:KR4h0152_WYG_031-15b>¶
二峯白雲莽莽而不止於是返而宴坐日月曠朗酒至¶
自斟詩成自賞間有幽人兮如清風颯然而至歎曰先¶
生五湖長也¶
　¶
　¶
　¶
　¶
　明文海巻三十一¶
