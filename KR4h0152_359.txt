# -*- mode: mandoku-view; -*-
#+TITLE: 明文海
#+DATE: 2015-08-25 00:42:50.454226
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百五十九
<pb:KR4h0152_WYG_359-1a>¶
欽定四庫全書¶
　明文海卷三百五十九　　　餘姚黄宗羲編¶
　　記三十三¶
　　　遊覽¶
　　泗州基運山小記(蒋德璟/)¶
泗州與旴𣅿縣夾淮而居相距五里許度浮橋從州城¶
外㳂淮北行十里渡小河即基運山也山一片皆漫土¶
嘉靖中始改稱基運云易輿以馬入御碑亭佳氣葱鬱¶
<pb:KR4h0152_WYG_359-1b>¶
古栢萬株數百步為紅門旁即祠祭署也世襲奉祀朱¶
自讓來迎引入殿前行五拜三叩頭禮殿前竪石闕四¶
石獸十六石馬六内臣控馬二朝臣十四殿内三黄幄¶
置神座德祖𤣥皇帝后居中南向即髙皇帝髙祖也懿¶
祖恒皇帝后居東西向熈祖裕皇帝后居西東向其陵¶
寢神宫御器一如孝陵及天壽制殿門後即熈祖陵所¶
稱萬壽山者也髙皇以世湮逺不輕祖故斷以德祖為¶
肇基而德懿二陵經兵燹亦失其處故止於熈陵寢殿¶
<pb:KR4h0152_WYG_359-2a>¶
行望祭焉龍脈西自汴梁由宿虹至兩溝鎮起伏萬状¶
為九岡十八窪從西轉北亥龍入首坐癸向丁一大坂¶
土也殿則子午陵前地平壠數百丈皆髙數尺繞身九¶
曲水入懷從御橋東出與小河㑹又前為汴河其左為¶
陟河為二陳溝乂前即泗州城有塔又前為大淮水水¶
皆從西來繞陵後東北入海而淮水灣環如玉帶皆逆¶
水也又前即盱眙縣治米芾所書第一山也山不甚髙¶
然峰巒横亘八九與陵正對即面前案山又前二百餘¶
<pb:KR4h0152_WYG_359-2b>¶
里為大江而陵後則明堂九曲水遶𤣥武又後為影塔¶
湖又後為汴湖又後二百里為黄河又數百里為泰山¶
大約五百里之内北戒帶河南戒襟江而十餘里明堂¶
前後復有淮泗汴河諸水環遶南東北惟龍自西來稍¶
髙耳陵左肩十里為掛劒臺乂左為洪澤湖乂左為龜¶
山即禹鎖支祁處乂左為老子山自老子山北至清河¶
縣即淮黄交滙處也陵右肩六十里為影塔湖為九岡¶
十八窪又右為栁山為朱山即汴梁虹宿來龍千里結¶
<pb:KR4h0152_WYG_359-3a>¶
穴真帝王萬年吉壤縣令孫徵奎云大水時殿前可一¶
尺其山較泗州城中地髙可丈餘惟御碑亭前築堤稍¶
斜射而東一帶人家蔽塞案山似於明堂為碍耳午飯¶
祠祭署朱君所因與瓏熺酌數廵而歸謹按圖説稱熈¶
祖世為句容通德鄉朱家巷人生宋季元初至元間因¶
亂挈家渡淮至泗州見其風土醇厚居焉泗人㑹社常¶
推為祭酒居泗凡三十八年一日卧屋後楊家墩下墩¶
有窩遇二道士過指卧處曰若葬此必出天子其徒曰¶
<pb:KR4h0152_WYG_359-3b>¶
何也曰若以枯枝試之必生葉亟呼熈祖起祖故熟睡¶
道士乃插枯枝去十日後熈祖侵晨往騐果生葉因拔¶
去生枝别易枯枝前道士復來心異之見熈祖在旁因¶
指之曰必此人易去遂語祖曰若有福没葬此當出天¶
子語訖忽不見元致和二年丁夘夏熈祖没因葬焉甫¶
封土即自成墳仁祖年四十六冬十二月攜南昌旴𣅿¶
臨淮三王及曹國長公主遷於鍾離東鄉至旴𣅿之木¶
塲里淳皇后見一異人脩髯奇貌黄冠朱衣象簡授白¶
<pb:KR4h0152_WYG_359-4a>¶
藥一丸神光煥發使呑之遂孕明年天厯元年九月十¶
八日太祖髙皇帝生聖造戊辰壬戌丁丑丁未也遡葬¶
期甫歲餘耳将誕之夜紅光燭天里人起呼朱氏火及¶
至無有也舍傍故有二郎廟時聞空中語亟徙去至曉¶
果徙東北百餘步髙皇帝甫生淳皇后抱浴池歎曰家¶
貧乏襁褓具奈何忽紅羅浮水上因取而衣之今傳為¶
紅羅障其生處常見五色王氣世名明光山有紅廟在¶
焉廟在旴𣅿縣靈跡鄉距縣百二十里及髙皇帝龍飛¶
<pb:KR4h0152_WYG_359-4b>¶
定鼎金陵追尊四代已建仁祖淳皇帝陵於鳳陽因命¶
皇太子至濠泗祭告祖考妣於泗州然未識𤣥宫所在¶
時向城西瀕河憑弔歲時遣官致祭洪武十七年甲子¶
十月十二日宗人龍驤衛總旗朱貴從軍於外年老始¶
歸即畫圖貼説識認宗派指出居處葬處偹陳靈異始¶
末貴故偕熈祖兆渡者上即命皇太子至泗修建陵寢¶
號曰祖陵命禮部製造三祖考衮冕冠服瘞殿後每歲¶
大小二十六祭設祭田一百四十九頃僉選人户三百¶
<pb:KR4h0152_WYG_359-5a>¶
十一四户因授貴奉祀四品服色子孫世襲管理署事¶
當貴面陵圖時恩賜田宅鈔錠金帶衣服等物寵賚有¶
加令置祠署於貴先人所居之稍北其東南即熈祖舊¶
屋基特賜奉祀官世為葬地及貴子紱襲前官髙皇帝¶
召入謹身殿賜膳一桌復賜御前子鵞肉諭以莫嫌官¶
小與(闕二/字)濟而楊家墩者宋保義大夫楊浚大理寺評事楊¶
𥅆墓也命改遷於陵西之黄崗里復諭户部免守陵户¶
役及一應雜色差糧嘗曰濠泗實朕鄉里陵寢在焉人¶
<pb:KR4h0152_WYG_359-5b>¶
民理宜優䘏諭署民曰隣近荒田儘力開耕永不起科¶
不屬有司衙門諭署官曰你衙門裏無刑名造作也不¶
刷巻嗣是文皇帝駕過泗州詣陵祭吿賜金飾鞍馬鈔¶
錠田地四十四所並服役百户内侍等官又命朱貴子¶
紱諭泗州降有功駕渡淮仍以令牌召紱至營賜坐温¶
語移時賜父老牛酒慰勞焉列聖承統皆遣重臣祭告¶
景泰時以不雨𢎞治時以大風傷陵樹嘉靖時以陵前¶
山石墜以基運山從祀方澤以皇嗣未生以修陵工完¶
<pb:KR4h0152_WYG_359-6a>¶
皆遣重臣祭告萬厯二年七月十四夜大風雨損壞殿¶
宇門牆及湖水衝激東南角岸命南工部郎郭子章修¶
理并砌石堤二十年復命南禮侍曾朝節南工部郎沈¶
演周詩再築䕶堤二道然陵窩稍低前後土頗髙似不¶
須堤且諸水朝宗一望瀰濶亦非堤所能障也况舍其¶
右而偏左又有鋒刃尖割之形乎今秋七月二日大水¶
泗城幾没廬舍皆壞民悉走旴𣅿山阿至初冬水始退¶
而陵殿前水幾一尺賴按臣設法防䕶得無患則堤不¶
<pb:KR4h0152_WYG_359-6b>¶
足恃明矣朱自讓即貴十世孫舊為粤幕以鴻臚序班¶
改今官其人亦醇謹崇禎辛未臘二日侍講蒋德璟記¶
　　遊宫市小記(蔣徳璟/)¶
京師有三市廟市者都城隍廟左右街也以朔望及念¶
五日燈市者上元燈節也以正月十日至十八日在東¶
華門外宫市者皇城之内紫禁城之外以每月初四十¶
四念四日諸士紳多行觀崇禎元年臘月二十四日上¶
萬壽聖節朝賀畢從會極門過文華殿出東華門循玉¶
<pb:KR4h0152_WYG_359-7a>¶
河而北計䕶皇城紅鋪内三十六外七十二云至東上¶
門而北即宫市也其繁麗不如廟市然諸貨亦畢集直¶
北行復轉西為北上東門過北上門即後宰門也曰𤣥¶
武門後為萬歲山山凡五如列屏而中稍髙出北上西¶
門有兩坊甚壯麗一曰先天明境一曰太極仙林二亭¶
金碧尤煇煌一曰炅真閣一曰□靈軒而中即始青道¶
境肅皇帝建也循始青而北曰福靜門又北為窖轉西¶
為陟山門則鑿氷納窖甚多小憩樹槐下觀之登二亭¶
<pb:KR4h0152_WYG_359-7b>¶
望西海皆氷遂至遼后洗粧樓僅空山耳度橋即坐小¶
橇行氷上以一人曵之行甚駛穿橋有二坊一曰堆雲¶
一曰積翠遶山而北登岸觀龍舟甚敞壯舟濶三丈六¶
尺上有樓樓有龍床龍椅及后妃六椅其下牕楯尤鮮¶
麗旁小舟甚多俱蔵於船屋循海北而西為雷霆洪應¶
之殿乂東為内教塲又東為五龍亭中曰龍津東曰澄¶
祥西曰湧瑞乂東曰滋香又西曰浮翠惟中亭獨出數¶
丈餘亭如手如驂如雁而内殿宇又聳拔其門曰福海¶
<pb:KR4h0152_WYG_359-8a>¶
夀岳又西南為香津亭入仙芳門昭馨門又北為虎圈過牡¶
丹園可數千本過芙蓉承華門又南為飛靄亭金鼇玉蝀大¶
橋折而西為永亭門遂出西安裏門為十庫為西華門而歸¶
同逰者兄中黄及同館王宫講昆華也¶
　　永州西山逰記(蔣鐄/)¶
余讀栁司馬逰西山記己為永州屬吏二載未得逰今年冬¶
詣郡謁分藩使者間出郭西度湘與茶菴僧本公步尋栁巖¶
指謂余是巋然西面者芝山也明日導余往踰二岡見峭石¶
<pb:KR4h0152_WYG_359-8b>¶
㠝岏削立簇然如林小廬其罅奉天帝繚以坦屏諸石於外¶
余窮搜之石皆拔地起縱横叠架如庭如户矗起如柱刻畫¶
巧綴如芝故土人用以名山稍下峰益奇峭右折有亭如官¶
舍芝之右石益森森與余所厯者東西對峙勢稍低磛巖玲¶
瓏亦如之石上橫碣刻鄧觀察九日詩讀其序芝山者即司¶
馬所逰西山也司馬紀及西山而不及芝山永人特以芝重¶
山耳韻人固不道也迤西漸夷曠迫崖而俯瞷則幽巖複洞¶
棊布於足下僧引余遥睇前跋層巒而降側步巖間青障壁¶
<pb:KR4h0152_WYG_359-9a>¶
立數仞衺如半里石盡飽煙雲色洞口軒敞可容席許深可¶
五丈其幽有光如牖迤西有石梁亘巖隙崖口横裂丈餘如¶
琢其隙通寳光即所見如牖者也其底深數尺勢逼而鋒鋭¶
不可受足憑崖而探之何物五丁與垂爭伎倆乃爾循崖而¶
東復道所厯諸奇而徑稍折就埤仰望益蕭森骨益瘦刻追¶
琢益籠葱疎林幽竹映帶扶疎崖窮而佛閣始側出其東為¶
金檀寺幽絶人間恨甓埴半頽於風雨是日初冬氣和輕雲¶
漏夕陽湘流如染逺山如黛本公令侍者以佳茗從每逢奇¶
<pb:KR4h0152_WYG_359-9b>¶
賞啜茗數杯茗盡而奇賞未已余自客永山之勝此為最生¶
平雅遊亦惟此為最然後知栁公逰記特筆其冠冕未悉其¶
奥窽也余乃悉書續之¶
　　栁巖(蔣鐄/)¶
栁巖在愚溪橋可二里踰數阜下平疇始見峭石㠝岏¶
亘如陣巖口西向縱横丈許深數丈仰視石理頗澤巖¶
頂奇峰突兀萬狀頃嵗有治塟地者令石工鑿之破竹¶
積巖前厚尺許諸奇石畧盡大令栁先生短氣余語僧¶
<pb:KR4h0152_WYG_359-10a>¶
曰即是巖無恙永人故無過而問者乃遂遭石工之厄¶
永石窟也取石於永猶取米於太倉也獨爭此巖哉巖¶
以一人成以一人毁成毁殆有數與兩人並是巖知已¶
　　澹巖(蔣鐄/)¶
澹巖在永城西南二十里山谷老人記謂瀟湘八景之¶
一負湘而襟嶺望之如魁丘左折而上巖口如坎躡石¶
級下深可五丈虚敞可三畝其平如掌可䃲礴其上片¶
石隆起若覆釡若集隼而膚理澤如膩仰睇受光有三¶
<pb:KR4h0152_WYG_359-10b>¶
竅表裏洞然無黯黮窈深之苦巖之隂有僧廬五楹荒¶
凉香火不能給一衲子應門而已其陽有官廨吾友王¶
令源修所築以駐遊鞅余往來永州數數探之始至極¶
賞其幽奇已而探九嶷斜巖覺澹巖望實稍損兩巖奇¶
峭大都髣髴然斜巖附深壑如武陵漁人初入桃源意¶
不可窮澹巖突兀道傍如鮫絲霓縞清雅絶人恨短幅¶
不堪裁剪第使兩巖不相扼當無能伯仲此者然永人¶
不問九嶷則兹巖亦幸遇已¶
<pb:KR4h0152_WYG_359-11a>¶
　　逍遙巖(蔣鐄/)¶
逍遙巖在邑城西五里一峰峭矗抜地起數十仞枵其¶
中若堂南向光明洞然可布數席右入窈窕如永巷數¶
十步抵北向一小穴可傴行出入其地當廣陸一望灌¶
莽而又為諸鄉孔道行旅過者暴客輙匿小穴中窺而¶
羣起攫先是募健兒戍之戍卒依巖築草舍而墾土力¶
耕多畜牛具休耕即驅牛入巖如圉然積穢無可刺足¶
余初信步入巖道狹而羣牛突至幾大困巖瘦削如一¶
<pb:KR4h0152_WYG_359-11b>¶
柱中所擎其旁參差可受足者僧結廬為巢叢木千章¶
扶疎覆之苔痕石齒班剥盡飽雲氣盤旋石磴或斷或¶
續令一健兒先登籍其臂而上可百餘丈始得其頂頂¶
方圍可二丈平亦可布席舊令蔡公築亭於此俄為暴¶
風颺去壬戌九月縣尉周君觴余頂上䃲礴四望忽憶¶
九日陶家雖載酒三年楚客已沾裳之句不覺悽絶悵¶
然命返¶
　　東溪(蔣鐄/)¶
<pb:KR4h0152_WYG_359-12a>¶
瀟水出九疑之朱明峰南流至三江口東北與迤合至¶
湘口與湘流合此所謂瀟湘也初自九疑東北行廿里¶
為東溪沙石稍曠衍折而南乂折而東里許出望仙橋¶
流益駛東溪山骨巉削兩崕拔起而中受水嚙為溪或¶
滙為澤潭深不可量其色沈而碧大石錯出或為砥參¶
差亘之稍淺則細鱗纎草具見膚理青苔覆沙水荇牽¶
風極水石之美環溪灌木千章松濤微吼梵鐘隠隠映¶
帶深林間余為輕舟蕩漾溪上名曰宋蓴每輕風殘照¶
<pb:KR4h0152_WYG_359-12b>¶
溪聲如潄半篙没水觸石鏗然小繫松隂下或登石坐¶
雲巢熟視逺山将夕蒼然螺髻黛色搖蕩若浮若斂俄¶
而微紫俄而淡黄己而瞑色從地起黄者微黒瞬息變¶
幻東溪古名刹久而廢余愛其幽勝卜築焉乂廬其北¶
為草堂小閒則䃲礴吟眺居民因肖余像為爼豆之室¶
余笑語父老為我異日爼豆不若雲巢一坐嘯余苦為¶
令旦夕望去獨念東溪則不覺低回因憶李白詩長留¶
一片月掛在東溪松鑴諸石而佩之¶
<pb:KR4h0152_WYG_359-13a>¶
　　鏡石(蔣鐄/)¶
鏡石在祁陽之浯溪綴石壁間縱可尺許横倍之其色¶
𤣥而寒光四映行人過者數武之外可辨鬚眉纎林飛¶
鳥波光汎影皆落鏡中政宣初曾偹花石進御光忽滅¶
舁還光復如初蓋神物也余謂更有隠德乃箕山處士¶
桐江先生之倫可以輝山媚澤不可以薦清廟石之隂¶
有疎林緑篠清䕃四埀甃石為徑屬飛梁而度有堂數¶
楹大司徒陳公薦卜幽宅焉而疎林為沼於堂之陽巉¶
<pb:KR4h0152_WYG_359-13b>¶
峰骨立拔地起三面如障灌木蕭森覆之青苔班剥撲¶
人衣袂夕陽逗漏樵歌互答宛轉可人時余將解令東¶
歸道此䃲礴久之滄洲吏情政覺霄壤¶
　¶
　¶
　¶
　¶
　明文海巻三百五十九¶
