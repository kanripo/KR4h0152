# -*- mode: mandoku-view; -*-
#+TITLE: 明文海
#+DATE: 2015-08-25 00:42:46.501917
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷二百二十八
<pb:KR4h0152_WYG_228-1a>¶
欽定四庫全書¶
　明文海卷二百二十八　　　餘姚黄宗羲編¶
　　序十九¶
　　　著述¶
　　劉子威雜爼序(江盈科/)¶
柱史劉子威先生岀所輯一書示余題曰雜爼大概以¶
天地竒偉絶特文武彚分為四而燕語吴都考附焉讀¶
其書多耳目不經竒偉絶特之事間或揣理必無渉事¶
<pb:KR4h0152_WYG_228-1b>¶
偶有者余因喟然歎曰甚矣道之無窮而子威先生宏¶
覧博雅之非人所及也乃子威自敘曰此書以示始學¶
者若余所該渉則不可勝述味其言跡于謙又跡于自¶
詫其包彚之廣而皆不然夫道無窮知有窮惟能以有¶
窮窮無窮而後知有窮者之固不能窮無窮也要于所¶
蓄有多寡即所見之小大因之盖昔籛&KR0034;西逰遇姜子¶
牙於道知其将徃仕周摩其頂曰爾年尚童盍且學焉¶
而早仕夫子牙年八十老矣籛&KR0034;且童之而戒其求仕¶
<pb:KR4h0152_WYG_228-2a>¶
之早盖籛方以八百歳春秋則其童八十之子牙而早¶
其仕也非&KR0034;不能有此見也惟賈亦然負擔之夫得一¶
金以為致富陽翟大賈累萬為家不至竊嬴秦之鹿盗¶
著述之名不止彼知天下之利不盡扵鉅萬已也愈貪¶
則愈富愈富則愈見為不足人之貪嗜扵學也亦猶是¶
也余覩傳載所記若中壘廣覧茂先博聞邉笥善簏之¶
類代不數人至我明二百餘年號稱博洽者惟蜀楊用¶
修吳王元美最著與子威先生而三稱鼎足焉先生所¶
<pb:KR4h0152_WYG_228-2b>¶
著詩文若干巻所輯他書凡若干種至不可勝讀即今¶
雜爼一書中所采述不知其㡬百家驟而觀之譬如入¶
石季倫室中觀十尺紅珊瑚便知其富敵國豈必盡發¶
其藏為耶而先生欿然曰吾以示始學者吾所該渉不¶
可勝述噫此非謙也非自詫其包彚之廣也縂之以他¶
人觀子威則子威為極博以無窮之道觀子威即子威¶
所博極于道為僅僅夫識商羊察萍實辨肅慎之矢防¶
風之骨稱博無如孔子而莊生笑之曰丘之於道其猶¶
<pb:KR4h0152_WYG_228-3a>¶
醯雞歟夫莊生非狂言也盖以道窮孔子則孔子窮今¶
天下而無莊生則已假令有荘生者安知不笑先生為¶
醯雞歟先生之自敘意固若斯耳抑余聞之古柱下史¶
掌藏書故老耼稱博大真人然則若子威者謂之柱下¶
史可也¶
　　重刻唐文粹引(江盈科/)¶
昔人列德與功與言為三不朽此三不朽者校其虛實¶
則德功為實論其用之逺近則德與功之用在一時言¶
<pb:KR4h0152_WYG_228-3b>¶
之用由一時及於萬世而德也功也反託以為不朽言¶
之所關者大矣哉言之精者為文六經之文尚矣六經¶
以外論者率推秦漢以其去古未遠有未雕未琢之意¶
降而唐見謂不逮漢矣降而宋又見謂不逮唐矣此自¶
世運升降使然莫可誰何要之代各有文文各有至可¶
互存不可偏廢盍觀百世乎春則桃李夏則芙蕖秋則¶
菊冬則梅或以豔勝或以清澹勝縂之造化精氣按時¶
比節洩于草木各有自然之華人心之精洩而為文無¶
<pb:KR4h0152_WYG_228-4a>¶
代無之故嘐嘐然尊古卑今者有所獨推有所獨抑亦¶
未逹于四時之序與草木之變之理矣烏可與論文唐¶
有天下三百年其詩最著其文惟韓栁列扵大家其他¶
不甚著然而三百年間名流駿碩各殫其思各窮其致¶
抽錦繡於肺腸吐烟霞扵唇吻盖人不可數計篇亦難¶
以枚舉則二公之外其文皆可無傳亦大謬妄哉矧夫¶
李氏一代朝政興替國俗媺惡與夫禮樂名物沿革舉¶
廢忠孝節烈勲猷勞伐正史所不盡載者或偶見于叙¶
<pb:KR4h0152_WYG_228-4b>¶
述記誌可以僃史之缺所謂二不朽託以不朽正謂是¶
耳然則唐文何可不傳耶有宋吳興姚寳臣自謂用力¶
十年取有唐一代之文㧞其尤者得百巻題曰文粹刻¶
而傳之其有功李氏甚大閱數百年板浸浸湮沒嘉靖¶
間姑蘇國子生徐焴捐貲重刻至于今又漸歸散佚矣¶
永思金子後來之雋有志斯文者也為校正其訛補刻¶
焉藏諸家塾夫文而曰粹譬如看花名園羣芳衆姿争¶
竒鬬勝吾就中摘其最者窴諸瓶間其為賞心娱目當¶
<pb:KR4h0152_WYG_228-5a>¶
復何如而吾以為終不如百世並存之為大茍世有有¶
力者盡取古今文自唐宋而外若三國若晋若隋若南¶
北朝五代與元併而刻之豈不成天地之大觀千秋之¶
勝事哉彼識不能周覧力不能遍舉而直曰秦漢秦漢¶
云爾此何異守瓶花一枝而忘千紅萬紫之無盡藏也¶
是漆園生之所笑為醯雞者也¶
　　來氏易註圖説略序(鄭之惠/)¶
毛肖寰先生偶寓湖南與不佞談易因出梁山來徵君¶
<pb:KR4h0152_WYG_228-5b>¶
圖說一冊授不佞為吾師青螺先生叙刻而毛公重録¶
者大都以錯綜變互推聖人立象之意因明後儒掃象¶
與臆度牽合之非真談易家一種竒書也不佞十齒學¶
易不知易妄意易道之大不可思議而舉目之間徃徃¶
遇之舉目之間又不容思議處也聖人正以不容思議¶
者象其不可思議者則岐理與象不可掃象尤不可㣲¶
獨不可抑且不能天始地成時行物生耳聪目明手持¶
足行盡象也則盡易也羲皇以六畫摹冩宇宙之變文¶
<pb:KR4h0152_WYG_228-6a>¶
周易詞就六畫下一註脚指㸃出宇宙内名象示人使¶
人即其舉目可見者由之而不知耳必果掃象則宇宙¶
事物可盡掃耶象固無恙反病理矣徵君絶鮮臆說吾¶
家康成肇明象𢾗錯綜著倪于康伯變互考占于堯夫¶
各推本孔子十翼之意徵君表章而全收之非有神悟¶
何以篤信乃爾因節取圖序十六篇付剞劂公海内談¶
易者亦毛公意也六十四卦啟䝉圖舉一為例十翼圖¶
以乾坤二卦彖辭别為一意意尚未安集註文多縂以¶
<pb:KR4h0152_WYG_228-6b>¶
發明圖說俱且闕焉顧不佞猶有二疑一疑在象内一¶
疑在象外既有錯綜變互又錯綜變互自相錯綜則一¶
爻已賅八卦八卦已賅宇宙諸象矣何以辭獨舉一二¶
象繄惟此象此爻更不可易抑知詩有比興舉一以待¶
觸類也如徵君言自孔子至今二千餘年間能了此者¶
寥寥何以曰百姓與能又何以曰民咸用之豈所云與¶
能者别有鼓舞之妙使人不知其所以然而不容不然¶
者立于象先耶易以不可思議故大以不容思議故神¶
<pb:KR4h0152_WYG_228-7a>¶
如不佞者正病思議何繇知易梁山萬里道安得過從¶
徵君盡發我覆也¶
　¶
　¶
　¶
　¶
　¶
　¶
<pb:KR4h0152_WYG_228-7b>¶
　¶
　¶
　¶
　¶
　¶
　¶
　¶
　明文海巻二百二十八¶
