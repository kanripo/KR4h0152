# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.132703
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一
<pb:KR4h0152_WYG_001-1a>¶
欽定四庫全書¶
　明文海巻一　　　　　　　餘姚黄宗羲編¶
　　賦一¶
　　　國事一¶
　　南都賦(桑悅/)¶
南都有博古先生同州邑秀先遊於北都乃觀氣象之¶
恢亢(恢亢大貌楚辭/收恢台之孟夏)民物之遒堶(徒和切/多也)神莽莽兮外¶
滛意惶惶兮儷&KR0008;(音哦/痴也)獨先生&KR1996;極凌碎(矜才貌見/于荀子)浪¶
<pb:KR4h0152_WYG_001-1b>¶
驚旋拖(不以為意也/見文中子)北都有知今子者其足如雲其辨¶
如波揖先生而扣焉天下一家四海一都而子眺焉若¶
蔑若𦕈匪夡(音/棄)匪&KR0008;(音/那)豈離渤澥别淔潬汙豈逺太華¶
别覩嵯峨何其齒迎齒而不淟心戴心而自詑(音佗/欺也)先¶
生曰蔑蘭衷者嚇㣲馨𦕈絲裏者景纎䰃(音/彭)僕嘗熟班¶
孟堅之兩都張子平之二京丹淵辠辠(音罪/深貌)收長安之¶
市中扄㺒㺒(音佼/大貌)築洛陽之城寧不視此而消零知今¶
子&KR0735;然而笑曰味子之言班&KR0034;(於井/切)硃砂痕殷翡翠易¶
<pb:KR4h0152_WYG_001-2a>¶
牙之味子聞而飽儀狄之酒子慕而醉耶先生曰是誠¶
不然僕自麗髦作適金陵偉哉若方王業攸興計南惟¶
棟計北惟楹豈彼衍宛而子彯訇吾將語子以南都之¶
故事以開子之聾盲焉知今子曰願卒鴻麗以拓酣𡨕¶
先生曰唯唯明之南都宿分於斗畿域於揚斗則日月¶
之所佉(邱伽/切)㧙五星之所乗營是謂天維揚則拓土畫¶
疆卓犖兼并是謂地綱論大形勢桐柏之源東馳般泊¶
揖濁灔而招沂泗者於此乎㑹岷山之支東累綿衍出¶
<pb:KR4h0152_WYG_001-2b>¶
庾嶺而包彭蠡者於此乎盡誠江海之都㑹也山林之¶
總轄也而况口以三吳足以荆蜀八閩二廣可伸可縮¶
堪輿之精盡於是矣論細藩屏則天設雄塹表以鍾山¶
裼以長江山則掩譎崔聳靘(千定/切)歜(音/觸)峻翔裘坱碖(音/倫)¶
盎尖台嵬亢嶻嶫墳兀追飛㢘盪漾兮黨黨晦兮墇墇¶
(音/章)氣雲薄兮擬封秀&KR3434;(職隆/切)挹兮可掆江則膠戾㿮(音/英)¶
毅砰湧便汪丕庨(音/梢)澒溢湉(音/恬)混澶泱漨瀴溶瀆洚洞¶
㴐(莫見/切)㵁(音/荒)濞兮格格允兮統統(音/康)喜沄沄兮穆協怒¶
<pb:KR4h0152_WYG_001-3a>¶
趫趫兮讎闛(音/堂)均山惟榆丕江廼桑如韓孟之齊騁類¶
楚漢之相當挾以石頭秦望之&KR1347;麗帶以後湖𤣥武之¶
汪洋嶺一頡兮千熊羆浪一頏兮幾城隍欲纎摹其詭¶
異洵一挂而萬亡其洞則有華陽玉柱良常羅姑若女¶
天窗夫子酆都各有真府神切天砮(音/奴)門&KR0008;&KR0008;(音/楚)兮混¶
沌未鑿室䧓䧓(音/周)兮氣化馴刳丹崖甲乎連欐翠壁貫¶
乎稜觚或有三茅之軰拉八仙之徒駕野馬之駕提沆¶
瀣之壺殽以青埃核以火㯛(音/壺)窮年縱浪竟夕歡娱三¶
<pb:KR4h0152_WYG_001-3b>¶
霜半局千日一餔推霛明之真境合仙跡之盤&KR0146;(音/姑)其¶
泉則有白乳一人玉兔喜客婁地籟之于于垂天紳之¶
黙黙斂川后之津液葘山霛之骨脉雨似嘲而囂囂風¶
或譽而嘖嘖潤止(闕/)方名(闕/)蠻貊其池則有覆盃石墨¶
天淵蓮花昔人留兮指爪朽名潤兮無涯又有隄名太¶
平堰名余家瀨名投金泓名丹砂義溝破岡瀆深澤沛¶
長命新林芳洲名葩九曲霹靂溝何淛粲芳草躍馬澗¶
何清華於是材以梆(音/邦)榮竹柏枇槵(胡慣/切)樳棈桅(俱彼/切)¶
<pb:KR4h0152_WYG_001-4a>¶
松檔(音/當)椋檯㯆椐檉平仲古度無疵文楟莫不抱遒紛¶
溶槮(音/森)苯較庭肅祅(音/夭)偃梏魁&KR0146;(音/㑹)剡弸綿枔(音/尋)暖杈¶
(音/差)飛柯鬬莖風度曲而雨亂(亂者樂之卒章言風/度木似曲雨至而止)月稿¶
神而日呈(神即傳/神之神)門有㧞(闕/)上薄青冥天低獨擎雲墜¶
孤撑未廻萬牛之力隂具五鳳之形(言作五鳯/樓之材也)華以幽¶
蘭崇蕙徑菊江蘺牡丹玉蘭香蔤(華筆/切)辛夷㤀憂䓇(呼/歴)¶
(切/)茀含笑嫋姕(音/雌)絶品節蒲上瑞莖芝氣㽔曄以交獵¶
采葉蒨以紛披零的昌於騷經布濩榮於毛詩實以朱¶
<pb:KR4h0152_WYG_001-4b>¶
橘赤柿娉粟含桃枇杷林擒楊梅蒲萄匹火齊之丹若¶
鄰鍾乳之紅消特可包乎公匭具可養乎私饕水陸之¶
饒萬育愲(音/汩)娗(音/停)其鳥則有鸛鶴鷺鷗鳬鵲舒鴒鴂䲹¶
鴶鵴&KR0008;鵝鵁鶄剖葦竊脂隼醜蒼鶊雜縣(音/懸)避風而爰¶
集鴻雁隨陽以迅征暴道體之潑潑假天和而嚶嚶其¶
獸則有鹿麋麐嬎(音/汎)豵貘熊驉豺麕羠(音/夷)狒犢兔狪(音/聦)¶
羭&KR0008;㹹(音/庚)&KR0008;(音/當)猓(音/果)獁(音/馬)虎獖&KR1236;隱霧之豹拜月之狐¶
樷生翳伏狀異形殊伯益不能紀周公難悉驅其魚則¶
<pb:KR4h0152_WYG_001-5a>¶
有鰋鯉鱨魦鰤(音/師)&KR0008;(音/讐)䱾(音/婁)䱎(公登/切)鱣&KR0008;(音/呼)鯧鰣鯽鮚¶
䱵䱓(他成/切)鱸魴&KR2424;鮒鰱&KR3142;鱒(慈損/切)&KR0008;(音/擎)莫不風鰭浪鬛¶
金鱗玉睛出罭欲飛宜膾宜烹别有龍淵湧湧蜃穴圊¶
圊浮沉乎王鮪隱耀乎長鯨能吞巨舟可方曲陵匪漏¶
籍於齊諧則繫名於海經又其田疇則黍稌咸宜桑柘¶
斯植水耕火耘風經雨織一犁鬑鬑(力兼/切)兮斛粟半筐¶
䌨䌨兮尺帛真中華之心而四方之極者也遂古之時¶
萬有未聚帝省山川可為皇據惟古帝王或命以陶或¶
<pb:KR4h0152_WYG_001-5b>¶
命於牧惟豐惟鎬文武是屋儲兹地髓以俟天牧周轍¶
既西王氣㣲暴悵地勢之䒎䒎(音/莽)兮風氣鼆鼆(毋耿/切)而¶
未開㒺㬫㬫(音/宴)以惨慄兮挈攰攰(音/媿)而慨侅&KR1820;(音/費)岑岑¶
以䦨掔(烏貫/切)兮若草變而木衰匪&KR0034;伸之轟轟兮安淵¶
蟄之匪纔(自㒺㬫㬫以下形容上古之時金陵氣象未/開之狀以為天遣吳晉等國為當時漸次開)¶
(闢之地文有起伏/意思絶妙今古)於是役吳載柞命晉其耘宋齊為畚¶
梁陳為斤其建金華赤烏玉燭重雲太極清暑之俵麗¶
結綺永安之青&KR0008;(地昆/切)孰非先掃我金門之路清吾玉¶
<pb:KR4h0152_WYG_001-6a>¶
殿之塵也哉(如此言則吳晉等國建都雖在開國之先/而非先矣詩云禹敷下土方外大國是彊)¶
(幅員既長有娀方將帝/立子生商與此意同)逮元脫紐宇宙沸&KR1817;(如羊/切)閃兹¶
地也鬱鬱葱葱暐暐煌煌增渥補泊衒紫浮緗虹經襊¶
(秦醉/切)彩雲緯成章&KR2246;(音/航)兮若燭龍之燄&KR0008;(音/宏)兮類若木¶
之光盪踞虎而將躩暈盤龍而欲翔(龍盤虎踞金陵山/川氣象暈盪從王)¶
(氣上/說來)其在山也谾(音/空)谷就實危峰增鋩曄乎若巢金之¶
欲彰其在水也漫汎氤氲逐㲹(音/已)煒揚灝乎若頽波之¶
㺯西陽(自鬱鬱葱葱至此形/容興王氣象極工)禆竈瞻望而躑躅景純睥¶
<pb:KR4h0152_WYG_001-6b>¶
睨而周章非名都之將建而先發其祥耶時已天眷仁¶
祖爰及陳后夣歆藥食覺聞蘭&KR0424;聖祖降天匪先匪後¶
想遏亂畧躬揮天䩜(音/胄)遐望其飈馳尼幸其雲覆翶翔¶
太平宿徴斯簉江東攸歸兩浙既庭爰承天意兹焉作¶
京廼殪友諒廼縛士誠廼走擴廓廼降明昇龜蛇指乎¶
迷周顛相乎成雖真宰之駐意抑非兹都之運霛也哉¶
四方既平根本攸寧廼瞻觜陬百度惟營庸遵九重之¶
䂓歩九筵之跡太行空蜀山兀艋汎筏結異材山積於¶
<pb:KR4h0152_WYG_001-7a>¶
是伯尚呈能王爾獻績肇以承天之巢兌粹以敬身之¶
棧斥迤以華盖之厓㫼畫以文華之葘洫武英斜峙白¶
虎㫄翼其為狀也莫不獵韚&KR0034;(音/梢)昻熛霍炤焱剡兮烑¶
烑(音/揺)龎(莫江/切)兮齸齸(音/益)杗癅&KR0034;宏而孔毅髙桴硜矼而¶
委迪危甍㙚(音/新)潭而鼓鬛曲閞(音/弁)夭矯而軒翼枝牚(耻/孟)¶
(切/)承宇綺疏垂閾表以翬梲賁以蜃壁有負柱之金龍¶
火精閃而爍赩乗栭雲之拶(宗滑/切)&KR2355;(音/逐)爪拲(居六/切)墳而¶
上攫覩螺盖之白黑倐&KR0370;藏而躅躑飾以桁梧萬層盤¶
<pb:KR4h0152_WYG_001-7b>¶
䊸&KR1762;(音/律)圛(音/繹)雕縷育育藻以髹(音/休)漆俶視昭昭指歴歴¶
閃&KR0008;分&KR0008;色交色輝奔彩赴丹輳綠易(形容彩色奪目/之狀極其精工)¶
雖離朱之斜視猶恍惚而箝䁑(音/釋)左順揖乎右順左掖¶
拱乎右掖承天垠垠春和翼翼諸監六科之郁麗尚寶¶
光祿之&KR0008;䟮(音/北)億萬門堂拱闕惟敇索巧本於無無庸¶
乾坤以為式盖憲衆山之朝王屋列宿之拱北極也至¶
若文武雙樓峙天西東表層俯雲輪廓翳空購解飛而¶
莫緣兮藉凌級以相通(漢書王莽購解飛人以/窺匃奴凌級樓梯也)繚朱䦨¶
<pb:KR4h0152_WYG_001-8a>¶
而升降兮辟擫(於頰/切)捻乎雄虹彼黃鵠翩翩其髙舉兮¶
覩圜方之㑹同觸縹緲之罘罳兮仍斂翼而&KR0370;風惟趙¶
趟(竹萌/切)之黠雀兮飛息參而馴嵩還處所不訌(音/洪)惕兮¶
遂委巢於攅樷鞠翲翲之黄口兮終身瞽乎四通俯璀¶
錯為旁礴兮仰﨑嶬為蒼穹匪壯麗之若斯安匹休乎¶
薇宫長廡埢埢(音/拳)短序旉旉(音/敷)敦以密石(蔡邕獨斷天/子所居加密)¶
(石/)切以珷玞鎔朱提之鐐以節鎖鍜化盂之鏐而鑭鋪¶
萬户無名造化為徒色暴於有聲藏於無我吐㣲音彼¶
<pb:KR4h0152_WYG_001-8b>¶
應長吁(四句觀理之/至立言之精)足趨魂悸吾亦喪吾諒妙理之所¶
存非華說之足摹東立太廟岧岧奕奕桔崛殿乎重屋¶
欒踡延兮夾室宰有亭而䕃牲焚有穴而置帛永言孝¶
思孝思維則不得不斵其桷而隆其閾也耽耽六宮衍¶
息聖躬表以乾清之盧盪偶以坤寧之傑幪環居成市¶
委巷成衕深壼溺溺連簃彤彤蕃椒辣辣(即逹/切)夜合芄¶
芄方其胎營集刻飛鳶之手(公輸子刻木作飛鳶三/日飛不止見王充論衡)召¶
膠遊魚之工(穆王時巧匠膠/魚能遊見列子)殫心思於其中排亮寮以¶
<pb:KR4h0152_WYG_001-9a>¶
開闔縷網眢之玲瓏装以衆彩䝉以輕容(紗/也)縜(音/雲)兮若¶
細颸之噴巨波漾漣漪之瀰雝拂波膩以潎(孚妙/切)刪露¶
水簇之&KR0008;(奴孔/切)穠渟兮若山澗之雜茁深清泉而上䝉¶
雖剽視之的的欲採擷而無從作㳺千間奎麗鎈(相何/切)¶
台繪百卉之䔿俞兮儼憲英之樔荽神貫英而藉越兮¶
化真芬之批楑(音/葵)雄風衎衎以碭駭兮舉茀烈而薫幃¶
憬東皇之旋駕兮姿冉冉而焜衰踏雙成與仙姑兮面¶
金精而炘綏(自繪百卉以下形容畫者通神故所畫之/花遇風亦生香春去亦如漸衰因踏仙人)¶
<pb:KR4h0152_WYG_001-9b>¶
(故至秋亦不落也/妙甚真妙鬼神者)彼翠禽之自戕兮聚彦鑿以文阫委¶
順膠而騰變兮幻林麓之垣崔顯真相於木杪兮仍翠¶
翎之毰毸娱無隄之妙觀兮忽不自知其徘徊富有㑹¶
極則有大内千間㠑嶷詭迣(音/列)鸞彝媚垂鳯卣宛臲(音/蘖)¶
隋珠如月趙璧如雪桃核之洪魁鵬羽之脩撇山車之¶
剽竒昭華之英契其他方貢域獻萬寶充楶滿花廻廻¶
羚角桀桀方諸夜凉朝霞春熱阿魏之腥金顔之馝(音/别)¶
雖夥蘊紛藏無識無别然察其性質之隂陽贅房而攅¶
<pb:KR4h0152_WYG_001-10a>¶
掜(音/蘖)則又若隂配合而黙調燮者也合祀天地廼建瑶¶
宮崛大祀之㭂(子了/切)髞(先到/切)兮庇瑶瓦之青葱輸頎鋩¶
而游氛逓兮上混匪(音/非)乎浮容地游升階其洪質兮天¶
氣降郵其危嵏翼嵩壇之啎啎兮祈光峙流而合縱山¶
川社稷帝王功臣茹膚功而荅稱兮掲壇宇之纚(所宜/切)¶
峋舉幽遐而遍溫兮冀孚召乎輒敐(音辰舜為天子民/皆輒輒敐敐見于)¶
(呂氏/春秋)閑以崇墉百里覃以通門六五偉正陽與聚寶尤¶
碞(音/吟)潭而晊(音/質)昈(音/扈)欲昻脰而瞻際覺清矑之&KR0008;&KR0008;武¶
<pb:KR4h0152_WYG_001-10b>¶
破蟄而起靂自榮神之栗股車岺岺以瀿瀷馬霅霅(音/狎)¶
以黎楚或槅(音/鬲)相轚(古的/切)蹄相互求疾而滯旋往無所¶
於是嘫(音/然)閧嘵嗑(音/盍)蹠咽㫄午不啻萬艘麗閘而踶瀾¶
六師奔敵而喪伍必踰時而後詹憮焉久喁噞於沓圍¶
徐戞戞以脫䍙(音/武)泮奐其行適大通而遃遃者何可勝¶
數又可喻造物者之不齊而莫能必漆途之夷阻也(自/喁)¶
(噞以下就彀率中别出一種道理是/謂忙中取靜斵輪之意人所難學)部院寺司雲填星¶
稠公卿惟旌郎吏惟斿爾檝我桴厥職孔脩敦以京兆¶
<pb:KR4h0152_WYG_001-11a>¶
驕民是牧我精雕桐(李子長雕梧桐以/服囚見王充論衡)彼畏刻木置葦¶
杖以塵封曠圜扉而草綠主以太學英髦斯育言采其¶
芹于彼泮瀑瑩如席珍者濟濟湛若飣棃者煴煴悉小¶
杏園之樂而踵槐氏之躅盖將撥流泆之風而反敦龎¶
之俗也㒺脩㒺攘軍容洸洸神䇿豹韜興武龍驤應天¶
留守横海和洋衞所如林五府提綱億萬赳赳斟𨽻為¶
鄉舅甥兄弟羂(古犬/切)結同畺唲呱含䯱(音/丕)髵(音/而)之色奕¶
攸弮(音/眷)衺(音/邪)觚之剛喜則鉠鉠怒則礓礓聚兮摯摯動¶
<pb:KR4h0152_WYG_001-11b>¶
兮彭彭奮齦齗而滛閧鼓龍胡而&KR1127;囂(五臯/切)其將大閲¶
也聞發昫(休具/切)之綿匝(發昫閲軍鼓見周/禮注引司馬法)齊&KR2155;(作結/切)髽(音/撾)而峭¶
格樅(楚江/切)以行伍&KR0008;(音/翰)以壘壁綏廻廻其&KR3151;(力隄/切)&KR3418;(音/收)¶
兮剡殷殷其䡾(魚竭/切)轢混枚枚其攅喆(知列/切)兮庢(音/只)皇¶
皇其劙劃衆闞既尼浰(力見/切)然而洫總戎司馬指揮&KR0370;¶
迪篥鐲烝烝其鴻葛兮旌旄肅肅其揄扐斯時夏說専¶
諸之流方援龍泉以揮霍㓶雞嗚以摮(音/遨)䢰盤旋倩倩¶
低昻畟畟援刺雲而劼劼臘奏空而騞騞(大麥/切)心霸霸¶
<pb:KR4h0152_WYG_001-12a>¶
以横騖兮神滛滛於邉場九貉八蠻孔淑不逆負畫石¶
之隂謀兮蓄鬬神之餘力仰蒼昊而悲咤兮化蠛䝉之¶
紛㥶(音/塞)百歩之外樹以正的烏號下嚼(子召/切)忘歸承的¶
揺撓眡豐鴻之節鋌(地頂/切)垸(音/完)斟翔趮之則蕭臂參停¶
沓寓惟直巧能中蝨力能貫石百中焉獲獲呼嘖嘖環¶
以偪頸圍以綘額紓隆隆殺抑抑峙兀兀流奕奕重矛¶
如式三屬如滌既蛇勢之裊裊兮復魚貫之繹繹正綿¶
綿而不亂兮竒㢘㢘而㒺測轟巨砲而散列兮氣方突¶
<pb:KR4h0152_WYG_001-12b>¶
而未&KR1224;(音/劇)對勇間間徒手搏&KR0008;(古柏/切)撥局齊竪提矞(休/筆)¶
(切/)復逆僉思奪終童之纓遺孔明之幗悵百年之偃息¶
而老死于軍籍又可見我朝治平之綿遐而千古莫敵¶
也大江之中爰集水戰黄龍青雀萬艘蔓莚(音/硯)化波為¶
原平集組練䦨衞如墉朱牌上碾止類攅蜂行超飛燕¶
佩横磨之陸離兮摘神機之爝炫馬銜御濤而觖徙兮¶
竒相駕波而惕絢折兀术金山猶枝揮曹瞞赤壁若扇¶
實江南之長技眇四海之激漩别設錦衣以伺姦饕漇¶
<pb:KR4h0152_WYG_001-13a>¶
以撫軍天憲横操官配祝融薫岳燀濤旗校如雲滑栗¶
憍勦(音/巢)取醒龍之珠㧞過雁之毛疑箵為罝兮意旌為¶
翢(音/陶)聆浙瀝而掩雨兮聽䬃颾而補濤(形容錦衣旗校/緝事精神態度)¶
(如/畫)淑良翼其奎桓兮壬慝曀其翔翶清九陌之游塵覺¶
六街之肅䫜(音/㘭)守備之厰中官是府朔望㑹評冠盖如¶
堵水陸産鮮饗之皇祖獻之聖母則命代以行自删其¶
楛(音/苦)畫船如櫛爛爚江滸錦䌫牙檣銀笳銅鼓鈴之揚¶
兮中流水增波兮雲横(闕/)&KR2515;&KR2515;兮纎風棹忽艤兮南浦¶
<pb:KR4h0152_WYG_001-13b>¶
鑒乾逓兮鑣楚馳渹沄兮代烽火雖抵扡扡(音/唾)兮猶原¶
瑛而化琥惟簿正之當然非尤物之為蠱抽億指以役¶
役亦不知水煙之稀夃(音/古)至若竇王之家金許之族連¶
姻天室密邇輦轂則有朱户庨(呼交/切)頑外&KR0008;(音/怠)行鹿日¶
食萬錢之俸月饗千鍾之祿墻壁衣文繡犬馬厭梁肉¶
蒒卞收其神劍張毅趨其懸箔梁鴦職其禽鳥郭駝理¶
其花木咸鐘鳴而鼎食䕃渠渠之夏屋壁鋪帓帓(莫轄/切)¶
其彪粲兮地衣摵摵其繁縟履綦俍俍(音/良)其盤辟兮桂¶
<pb:KR4h0152_WYG_001-14a>¶
霏油油其芬馥公子王孫戴瑟頂之帽衣浪紋之服牽¶
黄臂蒼言駕騏騄挾彈從禽勍勍睩睩遵四望兮徘徊¶
欵牛首以彳于浩氣沴乎朱虚英風偃乎段叔内有信¶
陵之儔田文之屬傾身下士肝膽相續曳&KR0322;彈劒撫袂¶
而至者蛩蛩顣顣(音/促)滿浮白兮賔𡨕落眼光兮自燭餞¶
飛英兮度新曲送春歸兮水&KR2101;(音/匊)振&KR0034;&KR0034;(音/落)兮停雲鼓¶
繁絃兮相逐主毋大怠賔忘小頊盖指長簜以儲慶揖¶
瓜埠而壘福畀衆無窮樂已不足而不知悉祖宗逐群¶
<pb:KR4h0152_WYG_001-14b>¶
雄之血刃集四方之膏鏃也墉之内外樓居如雲亂榮¶
劖(初咸/切)义長櫩睘睘(音/瓊)數里齵(音/鈎)耞(音/加)卬罧(音/森)齫以䕃¶
行兮逺不見其罛(音/呼)&KR0992;(音/誇)蓱翳去其浥沛兮羲和失其¶
赫赮(音/霞)巷千衕百靡砌容碬(音/遐)捆絲之工捲焉如麻法¶
五方以翟色代東皇而賦花耀光皉皉(且禮/切)兮掩雪(耀/光)¶
(綾名見/晉書)玉錦爓爓兮鑂霞(玉錦錦之細/者見周禮)洒削追針之户¶
販脂礪寶之家各閃屍以逎術聫鳴雞而昬鴉以至斗¶
門淮清之橋三山大中之街烏倮白圭之儔駢背項兮¶
<pb:KR4h0152_WYG_001-15a>¶
交加日中貿易閧閧咤咤雲間之布雅安之茶吳㑹玉¶
栅之燈勾漏石牀之砂翠聚瓊臺之館麯連淮隂之車¶
萬貨各離其鄉土何聚㑹之紛拏反兮如潮之汗澷覆¶
兮類汐之榮查來無趾兮得得散無聲兮奓奓(荘加/切)雖¶
殊途其貨殖而一致於金鎈(音/义)方外之所寺觀(矼/石)泰朝¶
天洞神報恩天界臺榭蜺兮其巹尨簷宇嬥乎其滛汰¶
(音/太)神摹森羅之嵬翔意影兠率之偉怪象玉清之尊威¶
羅神兵之昧薆思凝疑兮札涪招葛洪於天外生金佛¶
<pb:KR4h0152_WYG_001-15b>¶
之泮奐鄒羅刹以承盖座繞繞兮圓光俟寶融之聆戒¶
占好山兮隆卉通幽徑兮昌䈚(音/代)悵洞簫之捐纎鄙相¶
國之倮隘振以鐘鼓之瀧沓清以磬鈴之淅灑福無明¶
荅禍無顯害故能傾嫈(音/榮)嫇之渥尊而來骯髒之瞻拜¶
也龍江之闗積薪如山錯岩嶽之崷&KR0008;(丘利/切)兮束危㟞¶
之蟠戔木土類兮寄育秀翠幄之拚拚(音/翻)覺&KR2060;穴兮平¶
攤疑䕫魖兮悞撣(音/壇)龍潭諸倉峙粟如海幻驚濤之騰¶
譎下暗浪之匯迨肆晃晃以永歸冰一凝兮數載閃蕪¶
<pb:KR4h0152_WYG_001-16a>¶
浥兮嶺榻類尾閭之所在大比之秋覩直𨽻之選豪聚¶
總總而&KR0146;&KR0146;(音/迷)揷羽翼於纎辭㒠層漢而横&KR2878;(音/時)叱吉¶
鄰與黄文(吉隣黄文月中仙/見萬花錦綉谷)儲紅蕋之離仳孰䂓䂓於¶
殿葉兢緭緭(音/位)於髙枝爭徒手以白戰希㸃頭于朱衣¶
&KR0034;(力牛/切)經書之暗閡彼意䯻而吾髭同兮相是異兮相¶
嗤或導源赤水或爭雄黄池逮奮鵬程之路聽鹿鳴之¶
詩又或夙昔之熟蒸而睥睨苴汎而淹支者焉於是乎¶
有貝錦之加竹筒之吹(韓文公詩熱/如竹筒吹)雖冥昬以摩索實¶
<pb:KR4h0152_WYG_001-16b>¶
神明之攸司增明堂之柱石礪後學之鋒錍萬石之長¶
嵗聽宣諭常蘇裕子於焉慺(音/閭)□(音/著)梯韓嫣兮齊駕拉¶
渠公兮並驅揮夜光兮為炷購委蘆兮為絮倐物價之¶
翔髙空群行之萃聚其各方游衍則有悲歌慷慨之士¶
升髙能賦之賢棄裘馬以易醉輕十萬之腰纒㩦以鐔¶
川鳯咮之硯囊以建安兔毫之牋洗華林之莽莽兮刷¶
烏衣之冕冕(音/淵)於是奎來賔躋醉仙止梅妍宿輕烟(來/賔)¶
(醉仙梅妍輕煙/皆南京酒樓名)脂臐(許云/切)膮(呼堯/切)兮繹華筵售倩粲兮¶
<pb:KR4h0152_WYG_001-17a>¶
黄金千歌南呂兮雲韶諓舞料峭兮雪嬛傎(音/顛)精隨聲兮¶
往滇滇(音/田)思隨態兮逝淵淵恍難像兮忽難傳浮灙瀁¶
兮栖無邉化媚霞兮暈青天悵百嵗兮幾腲澷見東阬¶
兮屢田又有踵𢎞景之武歩劉計之躅恥干秦以飯牛¶
笑要湯兮烹鵠收疏嚲(丁可/切)兮三苖散濡䬬(倚兩/切)兮九¶
曲服春蘭兮飯秋菊皎白駒兮空谷孤吟絶兮誰續聞¶
禺于兮修竹所謂伊人溫其如玉遡流從之言采其藚¶
其能隂掩騷曄之門杜䕫澆之俗又足以勝千百懸群¶
<pb:KR4h0152_WYG_001-17b>¶
衆者之碌碌也(荀子云功名未/顯則羣衆不懸)明道南軒過化存神又¶
有聆咳覓澌之儒真浸滛風月之趣控搏柳花之春麗¶
道徳為黼黻尊仁義為膏唇土苴罕形乎訓詁糠粃庸¶
鑄乎魁倫匪赫烜之若斯安劄(丁盍/切)漼乎青燐其或&KR0008;¶
(音/低)叔橋敄(無慕/切)竒崛侅峋抹横渠之巾垂洓水之紳芽¶
遭踶兮殷殷粒值餐兮齗齗繪九苞以名鳯假一角而號¶
麟與其矯情於層崖莫若任意於平津盖京師人物之¶
都府似不能無聿悠而脆絬(思列/切)錯擷而參忳也夫以¶
<pb:KR4h0152_WYG_001-18a>¶
王畿之内䒌焉千里經旬周乎外郭悉黔黎之所止聚¶
舟以南覆寶以北其中廣衍王氣所塞乗靈氣以鳩作¶
悉無求而不獲上江來薪兮陳陳下江繼粟兮淢淢奠¶
枕於中洫焉而食富有兼資貧不至貸故其民習於親¶
上俗矯於好徳豈若洛陽之桑梗闗中之删頟也哉論¶
者謂偏據之地易於分王想窺中原有限其望盖以萬¶
邦之方下民之王而視為三國之寓境六朝之寄鄉是¶
猶神淵浮螾即以為螾淵而不知蛟龍之所藏靈囿集¶
<pb:KR4h0152_WYG_001-18b>¶
胥即以為胥囿而不知鸞皇之所翔豈不繆歟且聖祖¶
定鼎於兹天下十二初得三四於焉寧齊魯定汴洛幽¶
燕妥收晉兾奄廓灤河之所經營遼海之所開拓阺(音/底)¶
兮若朽木之易摧迭乎若焦薪之易爚果地之不利也¶
耶太宗入繼大統盛徳守成憤徼外之覬覘建行營於¶
北平假天威以彈壓省防秋之萬兵命嗣皇以監國將¶
翠華之旋宖曷鄭重而不返慨鼎湖之龍升列聖慮遷¶
以勞民遂遥睇乎天宏是非此不足以宅壯麗而容衆¶
<pb:KR4h0152_WYG_001-19a>¶
庶也吾輩沾濡祖宗之恩逍遥根本之域安百年之衽¶
席目不睹乎鋒鍉特以䂓模之侈大氣象之深逖故閉¶
門足以守諸夏開闗足以闡遐烈挈入都之領袖而有¶
此夷逸也由是觀之南都之建尚何百二之所能敵哉¶
如子不以為然願聞雄辨僕將執白馬之靮焉¶
　　北都賦(桑悅/)¶
知今子嘆曰先生真覆中人耶生長於南得其膏髓莽¶
遊於北未能糠粃即渥彼泊此是知有矑而不知有目¶
<pb:KR4h0152_WYG_001-19b>¶
者也知有輪而不知有耳者也且元之季天下㴎(奴大/切)¶
淜偽漢歸墟偽吳西盈明昇擴廓之徒亦盜息壤而湮¶
騰我聖祖悉渟泓之既鞠瘁攸方因息搏金陵當是之¶
時威徳□□(音/楚)䟦殪猘懲雖漭泱斯都亦百匝巉嶸思¶
業齊於圜燾燕聖嗣於北平意將黙啟此焉作京也先¶
生茍眩璉焉僕將北都之事以破之聞北之為都宿屬¶
於箕地名幽州神堯之聖域召公之賢丘地形累崇蹠¶
蹠捄捄膊(音/粕)齊魯為柶(音/四)綴趙遼作旒東阬迻(餘之/切)逈¶
<pb:KR4h0152_WYG_001-20a>¶
而左䢦(山律/切)太行㠕(於鬼/切)峞(牛罪/切)而右&KR0146;(音/由)濎濙無涯¶
峻峭莫儔眇轢長江之蠡㡿(音/齒)芥鐘山之塿前奎滹沱¶
易河後&KR2528;(匹迷/切)龍門狐嶺河濟碣石衛國之城隍居庸¶
鴨綠障逺之藩屏其西香金甕覺仰鐵綿玉泉盧師平¶
坡棋盤則貸空附形岟嶭(五結/切)堞攅其大通盧溝黄花¶
濕餘髙梁固安龍泉琉璃則穴地纒軀批偪盤紆峙悉¶
延延流咸澞澞成險生潤作固於尼爾乃郊原墳盧掌¶
掌㧗㧗(此禮/切)接天王氣隨地彭邐㬅泱無窮敦橆(音/武)靡¶
<pb:KR4h0152_WYG_001-20b>¶
麗馳突㒺銜容光必峙又或靡板層胡良為坑羅埪垌¶
磨臺為&KR2646;(音/起)約奐其歸聚英帝里天合其所人凝其績¶
築城伊域作都伊匹揆之以日其繩則直空材九有付¶
之偃翟䂓乾凖坤以䆒安宅堯之成陽似倮秦之阿房¶
太嫿(呼麥/切)角樓畧摩乎漢䂓梧殿少武乎唐式五門環¶
環千廬㧖㧖(音/厄)雙華嬛嬛(音/旋)丹闕頟頟峙以文武列以¶
順掖東連宗廟西㠑社稷武英&KR0008;(力篤/切)譎而欒駢大善¶
臬&KR0444;而彪舄文華坺(扶厥/切)㙐(都果/切)而枚塙(口交/切)文淵實¶
<pb:KR4h0152_WYG_001-21a>¶
䫨(五髙/切)而隆頔南薰仁智前經後緯思善翼善左輔右¶
弼奉天前迤齗齗特特若圜倪之無極華盖中蒞鏘鏘¶
礊礊(音/客)若春盎之可即謹身後擁環環赫赫若混沌之¶
未畫悉䀛(忘拜/切)其桷悉扛其楹剡柱乳楣巨纖&KR0008;(居僅/切)¶
墿(居石/切)欂(歩碧/切)櫖禁楄(補沔/切)疎戚&KR0034;迸(彼耕/切)陽栖其正¶
隂止其冥懸魚惃(古䰟/切)凛而下垂拒鵲媋(式均/切)䐷(丁安/切)¶
而上騰彼&KR0008;&KR0008;(呼骨/切)之雄梁夥崇㙷(除立/切)而獨承山林¶
之日既長廟廊之任孔宏群材膺職渠渠廼成㑹同萬¶
<pb:KR4h0152_WYG_001-21b>¶
象總暴單名(曰楣曰柱之屬其名不一及殿既成楣柱/之名盡隱總名曰殿而已如舜五人分治)¶
(天下事五人之功成則曰舜之功也以殿比君梁/比宰輔其餘楣柱比衆職意思深長非茍作者)覆以¶
琉璃陸曄含黹(音/止)曜靈接而㺯碧夜光交而成紫(合色/極上)¶
東西之序南北之偏墄(蒼則/切)厓敖屴(音/力)砌以花&KR1897;輦路¶
糾繚閣道廻旋髙以純升莫喻其然票彤庭之言言&KR3097;¶
(慈損/切)雙柱以擎天色侔截昉(音/方)文以蜿蜒□(乙學/切)鱗甲¶
之&KR0008;&KR0008;(音/論)疑凝佇乎神淵呁(尤峻/切)銳頂而夷堂&KR0106;薈萋¶
之糾纒游衍之區爰營西苑泓以太液之□□(音/炭)峙以¶
<pb:KR4h0152_WYG_001-22a>¶
瓊華之夗夗(音/苑)池則汪洋漫衍溔(羊小/切)潢漂沱沄沄淨¶
練滈滈輕羅有約其駾(它外/切)淃乎相磨禓以江蘺芙蓉¶
㸃以芳藻緑荷含英吐華&KR0008;馝薫波島則巉巗磊砢岪¶
鬱危繃太湖輸精武康貢英竒寫宗師之文怪摹辟邪¶
之形薄平泉而不即眇艮嶽而弗登者悉茲攅掜數仞¶
廼成㸃以頻婆玉桃之菶菶綴以綿梨蜜杏之庭庭廼¶
築崇基殿以廣寒刺以複閣趽(音/彭)以雕欄古栢十圍矮¶
松百盤俯雙橋之千柱仰萬嵗之層巒誠禁中之蓬島¶
<pb:KR4h0152_WYG_001-22b>¶
豈靈圉之敢般嗤秦皇之遭紿笑漢武之受姗(于先/切)索¶
神居於海外類求唐而掲竿(莊子云掲竿下/海而求唐子)南墉之中¶
亭館綿延迷以綺鋺復以粉眢除鋪太階療綴明媊(音/前)¶
擁以比目之扇鋪以半肩之氊培以長命之草栽以並¶
頭之蓮珠玕之樹苯苯純縞之禽翩翩東南其户寒暑¶
攸偏凉登洗髓之域和躋浴沂之天居止法乎天帝奚¶
必創乎神仙欽安而後皗(直流/切)以日精月華之煌煌晃¶
以景福隆宗之瀴瀴(音/映)乾清晫(都角/切)兮其鴻葛坤寧&KR0008;¶
<pb:KR4h0152_WYG_001-23a>¶
(紆云/切)乎其硎清六宮弮弮(丘貟/切)七所夐敻蠶室同繅絲¶
之源昭徳異永巷之墱(丁鄧/切)爰有仁夀聖母所靖下萐¶
莆之盈盈上鈎鈐之&KR0008;&KR0008;(音靜萐莆瑞草王者孝則/生鈎鈐星名王者孝則明)嬪¶
妃雍雍栗以宮正第禂嚴敇帷&KR0034;肅敬爰遵内範匪姿¶
以貹(他孟/切)絲纇必輯零帛必絎(音/柄)爰洽彤史之化爰繼¶
闗雎之咏遵商周之家法豈漢唐之敢並奉先衝雲火¶
烹累䨠北海通乎御溝主山邇乎厚載王府十邐金水¶
之濵青宮一伉羅城之外無殿宇之甚庭明本支之共¶
<pb:KR4h0152_WYG_001-23b>¶
蔕司禮諸監二十有四惟披惟衆爰理厥事膺恩眷以¶
精忠保富貴以勤勩天財承運世資物斥循和鈞之䂓¶
刋不㑹之失夜光爍空而不離乎櫝辟寒委地而不出¶
乎閾鄭材諸垻神龍各廐蒭菣(去刃/切)山積繁息官畜脫¶
騩違靮兟兟溜溜喜奕悠而轠(音/雷)轔怒跅&KR1375;而决驟散¶
若旌旗合如錦繡尾拖鬼方之雲鬛帶北極之飀軒以¶
欒鍼御以泰豆代驂象輿探前趹(烏穴/切)後者谷量野散¶
𨽻首莫䆒鄙衞以騋牝三千成咏𦕈唐以四十萬匹為¶
<pb:KR4h0152_WYG_001-24a>¶
富惟南有囿釗釗媞媞臺名呼鷹巋崱雲齊䂓以槢垣¶
衞以危梐(車兮/切)佳實累&KR1166;(音/义)灌木垂桋幻靈芝之䔄䔄¶
茁紫脫之萋萋蚑息蝡動鷙擊獷趧(音/堤)或並命而比翼¶
或兩額而三蹄㩼(音/支)獝領乎師師䎀(許出/切)狘(許月/切)鎮乎¶
儀儀悉入營表接閧連矣(音/奚)以至大月一峯之駝黄支¶
獨角之犀昆明吐金之鳥三佛吞火之鷄天山識樂之¶
帝江哈烈㺯毬之狻猊亦安薛公之鞠養受毛丘之羈¶
縻環以靈沼畫以崇谿水禽淵魚隨方躍栖悉涵負乎¶
<pb:KR4h0152_WYG_001-24b>¶
恩澤動濡爛而敷祈澄波&KR0008;&KR0008;(詞林/切)流澌癸湀牽牛織¶
女涵影東西青天鋪底籠以玻瓈七夕之鵲髙低瞑迷¶
膆(音/訴)層漢而飜下駕雄梁而接隄疑仙駕之拂掠覺項¶
翼之酸&KR0034;(音/犀)韮蒜芋茄𤓰蔔芥荽(音/綏)湛露厭浥絡圃連¶
畦纖䰃儷金孴(音/疑)㿸(無願/切)成泥苑監是職衡牧分司覆¶
紅巾以進録伴玉食而生輝潞濟群河爰通漕運節宣¶
齊魯之流㒺京堂而不浚武夫役民彌搏劤劤香秔辭¶
越而遐征白粲别吳而時進銀灣克抵衞縣斯親(子遴/切)¶
<pb:KR4h0152_WYG_001-25a>¶
危檣連連矗如樷&KR0639;(音/吝)麗新閘則倮載飛車則迅周章¶
聽瑩同儕相呹(音/舜)偭挺途猶珠入太倉若糞一方之貢¶
可充四國之饔飱一嵗之儲可援十載之飢饉寶𤣥福¶
順連延官肆商賈如雲駢槅連肆孰為渠公孰為丙氏¶
南巴之竹扇東廣之藤笥蘄州抵金之簟滇南鏤銀之¶
轡江南之薑桂錫連雲委龍門之䈥角旃鐵棋置利十¶
倍質嬌麗承弊白台紫靨揄能獻技躡祧祧之利屣翹¶
榯榯(音/時)之象揥轉咽緸緸(音/因)拉㧺(徒合/切)袲袲(尺制/切)&KR0146;兮¶
<pb:KR4h0152_WYG_001-25b>¶
蕭蕭坲(音/佛)兮餼霼歌歇舞收雨歸雲遲匪呰(音/紫)窳而自¶
擅得褥翔於聖世侈隃(音/堯)腴氓竒貨斯婪鶴頂貓睛繡¶
巾紫曇琨珮瓓環瑟帶瓊䀀(音/凢)&KR1362;&KR1362;(音/屈)耀日之簾皜皜¶
浣火之衫或襲以阿錫或&KR0008;以珍椷儲白本受采希青¶
價出藍適沉珠而毁璧竟需象而得&KR0008;群國賔興禮闈¶
披遴八表逄掖名坊茶頓叙名寸楮誰與悉問施笑鄒¶
語𦍑嗤楚韻爭投伐桂之銎㶴(充尔/切)薫赤杏之焮百十¶
髙希乎及第萬一威彪乎令聞紛紛青年之英慨慨白¶
<pb:KR4h0152_WYG_001-26a>¶
戰之陣吐辭則終日不嗄(老子云赤子終日號而不嗄/此借以喻其出言之無窮)¶
繹理則畢生無□(齊丘子云或寶一器至畢生無/□此借喻其觀理之無渗漏)占夣¶
於周宣推命於梓眘果耳不周之聲(闕/)目鬱儀之暈簮¶
以宮花醉以内醖徤馬奕奕街遊一瞬惟煙霞填乎凢¶
格霜雪粘乎髭鬢多瀳(多見/切)焉復潿(音闕/韋)升焉復揗(音/順)¶
似造化簡於老成隆於少進厥意尋丈而莫測其分寸¶
焉其設官也或象以天地或配以四時盛官屬以任使¶
為庶事於無為都臺肅朝廷之綱紀大理平訟獄之差¶
<pb:KR4h0152_WYG_001-26b>¶
池翰林根本之地通政㗋舌之司光禄&KR0008;張嗉之燄(張/嗉)¶
(星名主/天飲食)宗人綴天潢之支神州赤縣政沄怌(鋪回/切)甈(五/計)¶
(切/)太學㡿序敎沃畬菑容臺掌乎大禮兵馬輯乎細辭¶
鴻臚太僕尚寶太醫廊列黄門科憇中書比屋隆夸彼¶
&KR2515;吾漦萬衞殊名五府相維扈從擒姧屬之錦衣欽天¶
之職宣髀兼&KR0008;巻天道於二掌驗人事之災禠東閣元¶
老天子是毘止戯於剪桐充仁於折枝詹事春坊青宮¶
是師惟霡霂乎早諭冀峼□(它果/切)乎崇基年有長季職¶
<pb:KR4h0152_WYG_001-27a>¶
有崇卑惟政舉而時贏各溫戚而存知奭錦袍之熉熉¶
(音/雲)懸象牌之垂垂按節長安之街飲馬玉河之隄匪登¶
庸之&KR0008;&KR0008;安冠盖之祈祈或來東海或朝西域置以㑹¶
同之館攭以烏蠻之驛觀其翠髮巻茸綠睛轉赤綺衣¶
並臂文面穿鼻露金齒之齗齲揺環耳之琅咋帽樺皮¶
而負金鏁戴皁&KR0008;而纒&KR0008;(公亞/切)帛或厯細腰之沙或亂¶
熱身之澤或脫黄羊渡之險或撇白龍堆之厄莋馬僰¶
童旄牛婆律鼲納之裘雕化之勒桄榔之麵羊刺之蜜¶
<pb:KR4h0152_WYG_001-27b>¶
食藥之鹿伎伎銜燭之犬睪睪畢獻方物孔淑不逆此¶
盖周公之徳不能致立本之手不能格者也若乃驕民¶
渥夫舉肥漂斥佳辰令節嵗無虚擲迎嵗拜春殽核狼¶
籍三杯五觥孰主孰客柔遭茹而街卧剛被扶而巻格¶
(茹扶皆指/酒而言)清明祭掃士女嫧嫧(音/責)淡蕩雲天晴明風日¶
歸信未通婚期已迫彼跨金鞍此乗油壁逝将去而㥄㥄¶
(直徵/切)語不通而黙黙金珠鳥止乎園林羅練花開乎阡¶
陌至如鞦韆凖乎良劑蹴鞠參乎上劇登髙屏難於重¶
<pb:KR4h0152_WYG_001-28a>¶
陽陳𤓰乞巧於七夕公子王孫内家外戚執樂千指萬¶
錢一食者承昇平之綿遐則又豫樂而無極者也熊熊¶
百萬列營十二六時簡閱山徒海騎苞兮嶫嶫流兮㵝¶
㵝文武吉甫諸營是司繹素王之理接𤣥女之思演星¶
袊之妙扐天髓之秘故能出神入鬼陽擒隂制係單于¶
之頸匪折鐵之難喋溫禺之血真摧木之易養翹闗之¶
全鋒逓千嵗而一試五方所聚人品無同或潤道而澤¶
徳或藏衺而蘊兇或悃&KR0008;(音白/切)而愛恬或譙&KR0008;(烏祿/切)而¶
<pb:KR4h0152_WYG_001-28b>¶
喜訟或如朱安世之虓悍或如魯仲連之豪雄守道者¶
自尊畏法者自䝉莫不漻乎無聲泯乎濞漴以至慶夀¶
大覺之寺朝天洞神之宮亦有躡文成之軌假逹磨之¶
蹤煉必䂓乎大道坐不落乎頑空者僔僔而蓬蓬雖騁¶
說之浮誇竟莫售乎明聰直𨽻諸藩三載一聘各率其¶
屬鬻鬻嫈嫈(音/映)㑹朝之晨衣冠&KR0008;&KR0008;(音/靜)輿臺呼旦東方¶
尚懜(音/孟)天顔未覩天居遥覴(丑證/切)一祖四宗則篤其慶¶
四海來格九圍交亘(四句想像來朝羣臣賛嘆之詞商/頌云四海來格來格祁祁殷受命)¶
<pb:KR4h0152_WYG_001-29a>¶
(咸宜百祿是/荷與此意同)爾乃鼉鼔振絶洪鐘聲競雞人未唱禁軍¶
絡堩(居鄧/切)龍伯遺人操戈&KR0008;&KR0008;(郎定/切)盖天之幢獵峙耀¶
日之殳叠映鳴鞭三振乾荅坤應鴻臚肅班御史糾朚¶
(音/孟)于時尹伯與屬畢獻方政天子廼御奉天負扆而聽¶
紫衣傳㫖寛刷㣲&KR0008;廼命冡宰都憲稽嵗月之成下鈎¶
逆之令左陟而右勵前噴而後醒一麾靡靦三接弗驕¶
徂交求定除𤯝平豂(音/寥)尤慮纎滯不宣儲沬成濤登聞¶
既建㣲鬨天囂門無九重之限堦通萬里之遥倣堯舜¶
<pb:KR4h0152_WYG_001-29b>¶
之庸才運元化而不勞時乎三陽郊祀天地夙戒其牲¶
蠒栗成隊置絼(特忍/切)供槀(古老/切)閱無染悴圜丘方澤合¶
一太祖太宗作配必齋心而來成禮而退然後元尊冨¶
媼留俞塞光而隂降大恵也(齋心以下豫/期獲福如是)於是僃儀從¶
肅吏兵黑卵戴鶡(音/曷)專諸縹纓廼擊掆鼓廼扣金鉦五¶
校沄沄建鉞欩(音/超)旌導䍐罼之赫赫攅儀艎之熒熒由¶
基跡禽轇轕白軻車輻縱横偪頸援撥(音/伐)而後擁豹尾¶
負弩而前征佽飛未離乎城闕遮列已簉乎郊坰天子¶
<pb:KR4h0152_WYG_001-30a>¶
廼慿載天之軾䕃覆地之盖絡結穂之翠毬垂飛龍之䋿¶
帶周鸞鳯之鳴鈴輾日月之脩軑(音/大)揚黄麾與𤣥幢紛¶
□□而靄靄列以細梢巨扇標以通帛九斿遏雲之旌¶
㝐㝐(音/容)掠漢之葆悠悠約祫(古合/切)輅而齊發悉軒曵而¶
杼(直呂/切)侔或駕以安南之白象或驂以渥洼之𤣥虬下¶
黄輜而收視與造物而周流儼天門洞開星辰扈駕忽¶
地户悠闢海岳參輶(下黄輜而下皆言存想交格/帝祗如是盖未祭時敬也)意營¶
營而腲旋見雲翳於龍輈玉趾遲遲晚蒞齋宮燭以若¶
<pb:KR4h0152_WYG_001-30b>¶
木祥光溢空天狼挺戈靜室彎弓壁壘絫絫變扤足之¶
渠荅太白俒俒化洞胸之&KR2097;䂈(音/彤)負山捧璧司馬元戎¶
明目張膽以俟晨鐘天未向旦玉漏猶滴天子已御具¶
服之殿輯纓簮理珮革玉珠綴旒紅羅蔽膝錦帶綵綬¶
朱韈赤舄色衞神而嶷嶷徳浮容而昔昔(二句形容主/祭者之氣象)¶
(至矣/盡矣)思締交於神明敢扄畦以寧逸(自色衞以下/言將祭之敬)逮大¶
祀啟扉庭燎焆焆(於决/切)氊案陳皇邸設祭主就位百寮¶
陪列於是協律諸郎持麾相鼔襲榮猨之跡蹈杜䕫之¶
<pb:KR4h0152_WYG_001-31a>¶
武吹孤孫之管擊靁靈之鼓奏雲和空桑之瑟陳雲門¶
咸池之舞惴栗駕乎聲容浮青冥而上下(樂舞之聲容/乗煓栗之心)¶
(以上下青冥之/間盖臨祭之敬)三獻既畢周旋傍徨餘愭(音/祈)蒸蒸化為¶
馨香(愭恭也此言祭畢之敬自未祭將祭/臨祭祭畢凡言敬者四而用各不同)帝示祖宗是¶
格是饗降福穰穰台輔匡衞隨日承光(言内外之臣/同受福也)借¶
槱燎之餘輝燭幽昏于八荒(言福及/民也)嵗時享乎宗廟春¶
秋祭乎社稷酬鞠聖躬之恩報粒蒸民之徳陳登設鉶¶
執事翼翼磬筦鏘鏘萬舞奕奕文孫薦誠靡幽弗格福¶
<pb:KR4h0152_WYG_001-31b>¶
祿攸降賚及蠻貊(先臣而後民而後及于/蠻貊降福之次第也)山川旗纛馬¶
祖先農先師先帝靡祀弗崇澤被幽遐神㒺時恫當郊¶
祀而旋也遵鹿鳴之䂓舉慶成之宴司壺尚食物以等¶
辨珍饈醯醢黄封御膳盖以脩亭東西相面天顔降禮¶
而下垂臣采循班而上薦酒進樂奏和樂雍雍虡業維¶
樅賁鼔維鏞箜篌琴瑟聲㑹音同毛象畢來化産合桐¶
九奏將成身在心融亂以椌楬耳浮太空海洋洋而不¶
波山躍躍而弗童(二句形容/作樂之功)筵之初列百戯秩秩售西¶
<pb:KR4h0152_WYG_001-32a>¶
域之技獻犂靬之術致豬韱馬吐火起䬑(王勿/切)吹氣則¶
旌旗自鬬開口則旄毦(音/二)亂出悉徹弗庸以閑冥愲䀜¶
䀜(音/忽)諸伶忻承晏娭語齕音鴂狀異形殊都䕶屢請而¶
不至舉蹙額以攅眉奉質子而見納忽顔破而心愉繼¶
以採蓮之隊躍魚之嬉閃景態之横生何善幻之若斯¶
於是獻東坡之致語雜方朔之滑稽索循贋艷橦縁嬰¶
兒馴蟻解筒黠禽銜旗娱目電掣明明熙熙九爵告終¶
惟其令儀人醉天醺夜象彪機方三能之熚熚忽蓬宿¶
<pb:KR4h0152_WYG_001-32b>¶
之輝輝滿月當空元宵適届生金鰲於後宮運赤睛之¶
䤳䤳(枯駕/切)委飛檄於馬童併三峰而悉借孰决江海而¶
上孰引星宿而下燭龍褪乎光輝熒惑輸乎赫煆(音/亞)擬¶
登州之海市籠萬形之□□(所化/切)仙人騎乎赤鯉壯士¶
御乎奔騇閃山原㺯影遊不盡之獐麝忽園林成象飛¶
無邉之鷃鵺(音/夜)孰榮逡巡之草木孰造頃刻之臺榭奚¶
西𦍑之堋堋委生業於騎射何洞氓之軫軫御勍敵以¶
偏駕(已上皆言/燈中之景)幻士女以遊觀雜人品之修跁(所化切/士女亦)¶
<pb:KR4h0152_WYG_001-33a>¶
(燈中士女/影中之影)合四海而為燈又見觀於造化(忽出此/警語)宜聖¶
心之洞徹付戯局于一㰤(枯駕/切)惟思林總之欲愉詔錦¶
衣而放夜則有連鐵狡童盤金媚姹度萬寧而越木通¶
謂疾厄之可謝(萬寧木通二橋名京/師俗謂之走百病)慶四難之畢㑹宜¶
酌醑而殽炙惟君樂之同民合歡聲之蹠蹠(音/蔗)端陽之¶
辰百僚賜箑書面刻骨佳言喢喢(叱渉/切)綵索角黍頒畀¶
沓帀拉上卿于南墉輟萬機於一霎中官如雲珮以韝¶
韘(蘇協/切)逞陳音之長技睨遥鵠而不慴屢㤀歸之奏功¶
<pb:KR4h0152_WYG_001-33b>¶
發嚴鼓之宏鞳日中而散恩周禮洽惟好樂而無荒庶¶
天下之同攝草木隕落農務既隙靈囿無垠百獸蕃息¶
䂓其豢牢為之營域有司烝烝焚萊平埸禱蛛蝥而網¶
靈祀天駟而馬力䝉莊執劒子路援戚射付紀昌御司¶
三百部分既定闛闛洫洫盖將四膳咸收六禽畢獲續¶
渭濵之光益榮陽之色而使吁祛目乎兵制頑獷畏乎¶
威徳也驅逆䫃䫃(切辰/切)置萃載牽褐纏旃以為門裘纒¶
質以為槸(魚列/切)天子既出木輅札札大魔攃攃(音/殺)升龍¶
<pb:KR4h0152_WYG_001-34a>¶
之纛掜掜(五禮/切)象翟之鼓&KR1232;&KR1232;(才逹/切)九仞之扛作氣九合¶
之弓去紥(音/札)駕以角端引以舍利(舍利亦能/言之獸)獸之所同¶
則言其處卒長執鐃司馬建旗韋韝逺部朱鬕(莫亞/切)徤¶
兒或跿(音/徒)跔而科頭或&KR2155;髽而貫頥操殳秉㦸林聚星¶
馳扚扚(丁激/切)沄沄肅肅暆暆(音/移)萬足旋䢔(胡荅/切)境塵不¶
知不傷稚牲不折季枝大庖未盈摝(音/鹿)鐸下緌偉中黄¶
之執雕重西巴之放麋縱如黄之犬張箘簵之繒搏□¶
(而占/切)耏(音/端)殪䰃鬇軫&KR0008;(徒郎/切)戻㧙(音/必)抗掁其有敧(曲蟻/切)¶
<pb:KR4h0152_WYG_001-34b>¶
伏深窟扶揺太清者則命發豻矦擲鷄嗚足雖敜敜(乃/頰)¶
(切/)委蛇染&KR1873;翼雖摯摯委曲為正(平/聲)於是按三驅之義¶
彰一面之仁算蹄紀功舉柴頒臣小大稽首以物易身¶
觀畢命於禮羅思棄物而獲人孔明深伏心染枉顧之¶
輪四皓髙逝身羂(古犬/切)卑詞之罠真情綴瑣而體乾實¶
徳結裹而絡坤網支伯於滄州掩許由於沛濵焚互而¶
旋萬物同春播對酒之長謡知恵及乎蟲昆春日遲遲¶
穉草萋萋帝籍千畝膴膴崇基廼呼蒼龍以駕紺犂三¶
<pb:KR4h0152_WYG_001-35a>¶
推即功親執洪縻(牛轡/也)車子易成牧竪史妠變為耕黎¶
唱採蓮之曲歌大田之詩忽木徳之守心見聖化之閃¶
屍屢視太學道脈是滋躬服衣弁降禮先師翟翟賢闗¶
爰駐龍旂脗周壁廱之制陋魯泮宮之儀司成司業講¶
六籍之異司論百氏之背馳匪怒伊教樂此不疲實冲¶
虚而言旋見諸侯與太㣲夫以養由矯矢獸號於林蒲¶
盧縈繳神感飛禽矧綏來動和之妙得不蛻骨而孀心¶
於是四方殊風而同化千里異俗而同治雷興稼穡之¶
<pb:KR4h0152_WYG_001-35b>¶
功電流絃誦之懿齊民安瀾秀夫不&KR0402;至道下降天不¶
辭耗真寶上呈地不惜費甘露瀼瀼景星晢晢(音/制)石有¶
發光之竒木有自行之異青蛇幻相而不螫烏鳥隨朝¶
而自致天人和同聖心未紓畏祖如天寶民如瑹(音/書)惜¶
財如頭目密賢如襟裾繹皇陵之碑玩日厯之詞知創¶
業之艱難敢泮奐而提舒博莫約於莊心汎莫要於正¶
軀觀明徳之芬蔚駕唐虞而並幬宜天眷之毣毣永熈¶
皥乎皇居且自古群盜多起山東此塞其衝厯代繹繹¶
<pb:KR4h0152_WYG_001-36a>¶
多攝蠻戎此拉其胸長淮積貳彭城畸凶此操其饔訪¶
遺蹟於金元尚恃據而稱雄矧聖化如天仁為池義為¶
墉人人勵行比屋可封故能一視無外四方咸同先生¶
守乎雄辨意豈不曰聖祖氣象如神清明在躬靡幽不¶
燭靡窒不融奚栖吷而棄鋒若然文王曷不遷鎬而居¶
豐漢髙曷不即居天地之中勞有節而景或窮故耳盖¶
居豐者太祖遷洛者太宗交乎夏則姑洗代乎仲呂時¶
乎旦則土圭易乎銅龍當持守而持守當變通而變通¶
<pb:KR4h0152_WYG_001-36b>¶
所以延王業於悠久等神基於華嵩者也尚可泥于一¶
定而蹈子莫之踪哉抑又聞之惟髙則能制下惟下則¶
為髙制北之巍伉覆南若天南之卑延承北若地君惟¶
尊南是昧天經惟知地義抑非無舵之舟不當之器也¶
哉刋落四隅蕩蕩襄襄萬里一轍是謂大方君茍遊焉¶
則胸次堂堂然後以窮髪為已之故鄉吾言為已之文¶
章庶幾見北都之閫奥而不至於倀倀博古先生聞其¶
言不黨不揚以實鋪張然後茫然自失惕然若亡曰吾¶
<pb:KR4h0152_WYG_001-37a>¶
儕小人於道㒺識聞先生言心開意釋始知孟堅之兩¶
都平子之二京辭長意短語徒愲愲今承啓我以大道¶
之要納我以大公之域如脫鷃籬得見龍窟再拜受教¶
而去¶
　¶
　¶
　¶
　¶
<pb:KR4h0152_WYG_001-37b>¶
　¶
　¶
　¶
　¶
　¶
　¶
　¶
　明文海卷一¶
