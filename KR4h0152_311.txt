# -*- mode: mandoku-view; -*-
#+TITLE: 明文海
#+DATE: 2015-08-25 00:42:48.916229
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百十一
<pb:KR4h0152_WYG_311-1a>¶
欽定四庫全書¶
　明文海卷三百十一　　　　餘姚黄宗羲編¶
　　序一百二¶
　　　時文¶
　　徐廷葵燕中草序(李流芳/)¶
余與廷葵稱同籍者十年虞山疁水相去二百里會晤¶
頗疎丙辰之役同寓顯靈道院比隣往還無間朝夕始¶
習廷葵之人與其文廷葵外渾而中朗其文之清堅沉¶
<pb:KR4h0152_WYG_311-1b>¶
厚亦如其為人冬寒夜長時與廷葵擁罏篝火相對論¶
文旁及身世之事刺刺不休或至申旦所居宫中有兩¶
傑閣每雪後朝曦輒携酒登眺攬西山之秀色及大内¶
宮闕之壯麗偶有名酒必相呼對飲不醉無歸盖余得¶
廷葵不覺身之在逺而廷葵亦謂比來幽憂之疾得余¶
始為豁然遂能日進一斗斯言不虚也無何兩人俱被¶
放廷葵先出都余棲遲邸中舊歡都盡每出見新貴人¶
雜㳫長安道中輒自念生平好尚迂闊於公車之業不¶
<pb:KR4h0152_WYG_311-2a>¶
肯細意入夢青山便當終以自保廷葵廿年苦心其人¶
與文清堅沉厚皆合福徳相而作此寂寂人事無定豈¶
復可論乎方今世人眼孔如豆附羶逐臭賢者不免友¶
人方孟旋嘗與余相顧感憤今年孟旋既得雋且盡收¶
氣類中下第者得數十人之文刻之都門而句曲張賔¶
王每下第後輒定為元魁名家索新貴人文竿牘遍長¶
安紙為増價兩人意致相反如此嗟乎余與廷葵之文¶
欲以何向耶余不能定廷葵之文迴環再過但覺徃時¶
<pb:KR4h0152_WYG_311-2b>¶
寒風宻雪擁罏髙飲光景颯沓紙上是不可以無序遂¶
序而歸之丙辰六月立秋日¶
　¶
　¶
　¶
　¶
　¶
　明文海巻三百十一¶
