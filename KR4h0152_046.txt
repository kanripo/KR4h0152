# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.944781
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷四十六
<pb:KR4h0152_WYG_046-1a>¶
欽定四庫全書¶
　明文海巻四十六　　　　　餘姚黄宗羲編¶
　　賦四十六¶
　　　器物¶
　　奉制撰蟠桃核賦(宋濂/)¶
　洪武乙夘夏五月丁丑上御端門召翰林詞臣出示¶
　臣桃半核盖元庫内所蔵物也其長五寸廣四寸亡¶
　分前刻西王母賜漢武桃及宣和殿十字塗以金中¶
<pb:KR4h0152_WYG_046-1b>¶
　繪龜鶴雲氣之象後鐫庚子年甲申月丁酉日記其¶
　字如前之數亦以金飾之所謂庚子實宣和二年字¶
　頗疑祐陵所書既奉㫖譔賦垂誡方来臣濂謹按王¶
　母獻桃事詳見張華博物志第八巻史補類華言桃¶
　七枚大如弹丸遺帝五自食其二以今核觀之且十¶
　倍於彈丸則其實之如斗可知矣豈華出于傳聞而¶
　想像載之歟抑其言足信而後之好事者假托傅㑹¶
　之歟不然漢武内傳所謂桃如鳬卵形圓而色青者¶
<pb:KR4h0152_WYG_046-2a>¶
　又果何如歟復按蔡京所記尚方有王母蟠桃核頗¶
　鉅京嘗相祐陵其見與今相符事當可徴然則傳志¶
　所載誠有不可信者歟臣敢忘其固陋譔賦一篇俯¶
　伏丹陛以獻初則極其形容終則一歸于正其詞曰¶
炎漢六葉實惟武皇闡坤符握乾綱祀汾隂建行宫仁¶
獸在郊赤芝薦房西海獻續弦之膠弱水来燕卵之香¶
慶諸福之畢集思騎龍于帝鄉幸靈桃之入口傳仙種¶
于下方想其瑶階露寒彤庭秋逈銀燭未㭺畵屏斜映¶
<pb:KR4h0152_WYG_046-2b>¶
啟承華之秘殿眄瑶池而神騁忽王母兮遥臨托青鳥¶
以傳命欝佳氣之蔥蘢覿芳姿之妍靚于是玳席初延¶
霞觴屢傳蘭辭吐兮襲人縹袂舉兮髙騫紫雲之輜軿¶
暫駐九㣲之燈火猶然乃啟錦幪乃濯翠籩乃出桃實¶
獻于帝前味甘醇而如醴色含腴以不乾鸞刀割蜜神¶
液流泉上滋華池身輕欲仙将懐核而種之斸上林之¶
寒烟王母㣲笑塵境易遷儻花實之並見嵗屢閲于三¶
千唯紫府之列真視滄海于桑田彼窺鳥牖之小兒尚¶
<pb:KR4h0152_WYG_046-3a>¶
奚測夫幽𤣥斯核也匪鑄而成非陶而凝籍五行之亭¶
毒資六氣以流形鄙瓠犀之脆薄並玉質之堅貞爪之¶
不入叩則有聲知何年之中析存半璧之晶熒俯貼金¶
盤巢蓮之龜仰承玉露常滿之桮銳首聳兮尖岑豐下¶
橢兮(橢狭/長也)墜曐衆皺蹙背文之籕一窪暈面色之頳荷¶
盤欲展蚌甲未扄藏仁之跡猶在含肌之罅如生函肉¶
好之隠約圍合線之交層龜鶴軒翥兮顯象寳章絢爛¶
兮金明鳯卣鸞彛同藏真于大府星形月魄挟灝氣于¶
<pb:KR4h0152_WYG_046-3b>¶
蓬瀛嗟夫自昔仙靈惚恍難凴出無入有變幻莫停橘¶
類盎兮巴園棗如瓜兮漢庭恣燕齊之方士騁詭辨之¶
犇騰瞻雲路之咫尺恨凡骨之難登以雄才之盖世甘¶
昏溺而不醒至若建章月淡甘泉風冷銅莖中峙仙掌¶
髙擎望飈輪兮不来徒馳情于窈冥苦白日之易短兮¶
竟莫制于頺齡核雖存而人則逝兮悲秋風于茂陵矧¶
宣和之繼軌兮慕鼎湖之龍升托青華之帝子設神霄之¶
𤣥稱何殷鍳之不逺踵覆轍其相仍天啟皇明真人龍¶
<pb:KR4h0152_WYG_046-4a>¶
興順堪輿之大化調隂陽之至精道徳行兮即龍虎之¶
丹顯忠信昭兮勝鉛汞之功𢎞以九州為仁壽之域躋¶
兆民于喬松之朋神機流浹太和薫蒸指佞人兮草生¶
屈軼齊氣朔兮階秀堯蓂視區區之遺核初何係乎重¶
輕此所以革&KR0616;古之荒唐法唐虞以作程也誶曰桃有¶
核兮大逾掌歴千齡兮多惚恍嘅靈仙兮勞夢思誰見¶
昆丘兮紫芝長真人出兮海㝢寧禮樂為冠兮仁義作¶
纓簫韶九成兮鳯凰鳴青鳥不敢徕兮幻説清千秋萬¶
<pb:KR4h0152_WYG_046-4b>¶
嵗兮永長生¶
　　椰子酒瓢賦為知滑縣事諸君仲仁作君前雷州¶
　　　遂溪縣丞(宋訥/)¶
祝融之荒朱崖之疆有木維椰花實同芳葉毰毸乎鳯¶
尾樹彷彿乎檳榔融瘴雨之滋養受海風之吹揚凝鯨¶
波之潤澤孕蜃氣之光芒竹長節兮下生雀五色兮上¶
翔採一殻之貞姿破半瓠之異常不深而𤣥不老而蒼¶
訝琢疑雕離圓遯方謂為匏耶而非濟水之具謂為螺¶
<pb:KR4h0152_WYG_046-5a>¶
也而無掩甲之鋩制作合自然之度規模豈杞栁之戕¶
薄臨池之荷杯輕隨波之羽觴尊藤癭兮土苴巵竹根¶
兮粃糠憎一杯之鸚鵡妬㕠盞之鴛鴦斟酌乎真一之¶
醖輸冩乎波若之楊納麴生之風味支陸醑之壺觴齊¶
列並陳雖翠勺銀&KR0902;之属無忝先後爭操競執雖𥞇康¶
阮籍之徒亦效奔忙注春色于蒼顔添風韻于紅粧踈¶
水部之醒何親酒泉之渇𦍑素過乎陶匏之質貴饒于¶
金玉之相箕山之許由未棄陋巷之顔子不将若夫公¶
<pb:KR4h0152_WYG_046-5b>¶
子髙樓豪客畵堂銀屏前列綉幙後張薦瓊酥之炙鵝¶
封杏酪之蒸羊緑醅漲竹葉之釀紫霞溢葡萄之漿夜¶
月秦若蘭春風杜韋娘或妙舞兮垂手或清歌兮遶梁¶
巧笑仙容轉宫腰之猗儺懐春翠袖露玉笋之纎長澆¶
彼磊塊之胷傾此㶑灔之香銀鑿落兮在側金叵羅兮¶
在傍瓢于斯時孰低孰昂負清標與雅致任酣顛而醉¶
狂又若幽人草亭髙士山房詩禮之庭翰墨之場逍遥¶
兮蘭佩葛巾優雅兮野服雲装杜甕半開香膿釃乎蟻¶
<pb:KR4h0152_WYG_046-6a>¶
緑郫筒初斷色淺泛乎鵞黄縷銀絲之鱸鱠研金膏之¶
蠏匡新洞庭之緑橘嘉糟丘之紫薑冠者數人童子兩¶
行冄獻不假于歌喉一傾直潤乎詩腸滴殘瀝于布袍¶
㪚餘馨于銀鐺瓢于斯時價比琳瑯視金罍而不耻顧¶
瓦盆而有光有美一人邦家俊良典六藝于文教肅三¶
語於憲綱蔚賛畫之才華近池上之鳯凰出貳遂溪來¶
宰靈昌昔訪兹瓢得于雷陽封以溪藤之紙韜以蜀錦¶
之囊逮琴堂之公暇時㑹友以徜徉精麹蘖以作醴潔¶
<pb:KR4h0152_WYG_046-6b>¶
甘㫖而起嘗味過杜康客邀宋庠幕賓之丰儀俊逸廣¶
文之環珮鏗鏘掛一幅之墨梅設四位之胡床爇水沉¶
兮霏㣲燒銀燭兮熒煌乃命愛子鑰啟筠箱出清賞于¶
勝集樂良夜之未央蔬如瓊芝果剥栗穰肴佳山雉味¶
美河魴一酬一酢和敬交彰一奠一舉賓主相忘延席¶
上之歡伯拓樽前之醉鄉引青州之從事啖湯餅于何¶
郎宜賢侯之特逹重此噐如圭璋嗚呼海中之洲瓊山¶
效祥實産椰子大小莫量懿為瓢而為榼亦風土之木¶
<pb:KR4h0152_WYG_046-7a>¶
强來中華兮萬里幾山海兮梯航物逺見珍愛之恐傷¶
木靈知毒騐之允臧杳窮陬之地理恨考索之未詳吾¶
将假之過黄公之壚持之喚西家之墻曠席地而幕天¶
脫聲鎻而名韁属一瓢于海神追祕怪于𣺌茫酧一瓢¶
于坡仙予謫居之聞望盡南海于一吸嗽嶺島之風霜¶
倒着白接籬翻汚雲錦裳揖羣彦兮歸来拂醉袖于縑¶
緗承主人之索賦聊染翰以成章願常加乎洗滌示清白¶
以保藏¶
<pb:KR4h0152_WYG_046-7b>¶
　　風筝賦(凌翰/)¶
梁苑王孫身閑情逸悦目怡神假是長物伐竹淇園搆¶
胎産骨或方或圓六出八出鏤花剪綵錦文素質宫姬¶
刺綉絢以五色白黒丹青紅紫緑碧炫燿輝煌父成黼¶
黻曳以修尾流蘇累百長徽竟天數千萬尺手不能舉¶
轆轤収繘於是乎乗其髙墉假以人力憑虚御風頓生¶
羽翼始扶揺而直上旋夷猶而反側爰飄颻于九霄乃¶
周游於八極快萬里之鵬翮奮千仞之鳯翼扶白雲以¶
<pb:KR4h0152_WYG_046-8a>¶
斜飛與紅日而翶翔既前軒而後輊復左低而右昂自¶
已至申而不倦歴東轉北而靡常日云昃矣返照生光¶
素帶流金翩其煌煌美麗當空蔚乎文章景星卿雲天¶
孫錦裳亦有鳴聲鼔出千囊六鷁退飛言駕彼蒼二三¶
其偶盤舞頡頏爾其巻舒進退悠乎洋洋瞰視下界民¶
物阜康士女盈盈諦觀仰瞻(叶側/羊)兒曹拍手攔街似狂¶
上盻乎九重之顛下臨乎百里之外大塊假之以噫氣¶
雲逵動之以天籟隠而不見沒於霮䨴顯而于飛垂翼¶
<pb:KR4h0152_WYG_046-8b>¶
&KR1962;&KR1962;横出蔽天有豐其斾日入而息一巻以退系歌曰¶
世路坎坷兮城守堅飛樓髙舉兮臨塵闤虚實洞見兮¶
惟紙鳶肉骨委地兮摧肺肝太平無事兮飽饔飱錦衣¶
綉裳兮金玉冠挾兹飛舞兮薄青天遨行盱豫兮聊自¶
歡焉得風塵永永不動兮天下安如山¶
　　摺扇賦(楊循吉/)¶
當溽暑之蒸欝咸浹背而汗流雖四海之遍爾在江南¶
而為尤况城郭之逼側復塵土之飛浮思清風以如渇¶
<pb:KR4h0152_WYG_046-9a>¶
畏重絺而若仇于斯時也吾無廣堂大厦髙亭曲榭披¶
襟向阻散髮未暇興維水鏡之懸心繄氷壺之掛荷隂¶
㸃㸃而遥隔重湖竹影蕭蕭而逺違僧舍使吾局東乎¶
放逸之懐偃蹇乎坌濁之状恨八溟而猶隘嗟六合其¶
非曠于時則有祛炎雅製却暑芳姿昔日之班姬所詠¶
往年之逸少曽持歛之不盈于把圓也有中乎規出袂¶
而輕飊自動拂膺而凉颸允宜觀其皓繭裁容素藤張¶
面洒金星以作飾削牙釘而為鍵紫檀擑擑而板肳無¶
<pb:KR4h0152_WYG_046-9b>¶
痕𤣥珠團團而蒂垂如鏇爾乃寒韻来權熾威亡酷偏¶
宜掌握之攜豈用僮奴之撲兼鄰座而飂飂及旁賔而¶
簌簌快哉何爽甚矣其樂然而先生方且撫髀三歎仰¶
屋長吁吾適于此有熱者乎蓋三邊多重鎧之甲士而¶
四野足赤背之農夫也¶
　　竹夫人賦(徐肇惠/)¶
嵗是戊戌六月既望徐子燃香鼔琴啜茗摛調據胡床¶
以清嘯陟雲麓而棲遲於時新篁觧籜薫風襲衣午睡¶
<pb:KR4h0152_WYG_046-10a>¶
未振頺然枕書恍兮惚兮乃夢一姬不事靚粧有綽其¶
儀邂逅覿我遂締交頥素心虚朗談笑寡施余頋而駭¶
曰噫嘻天女仙娟雲容月姿胡為乎来兹哉詢其所自¶
廼歛袵而對曰妾在湘江之陽黄岡之陂英皇之遺裔¶
也武昌之譜可考而知周轍既東鳯鳥絶棲吾族斯落¶
一至於斯降自五季風㑹益趨七賢長逝六逸謝歸雖¶
衛武公之宴賞樂天氏之品題蘇長公之結契清虚子之¶
徘徊而時事已日非矣于是溪悲巖淚本撥夫離娣妹¶
<pb:KR4h0152_WYG_046-10b>¶
妯娌莫知東西飄泊天涯烟雨寒凄獲見君子妾之辛¶
與既而又訴曰妾非巫山之媛亦非洛浦之妃自我祖¶
以来秉持髙節嵗寒不渝家襲清脩淇園卜居慵事鉛¶
華羞競妍媸故将托身於賞音也君其憐之余曰噫嘻¶
静矣一矣不可狎矣枕席之娱得無䙝歟于時翠盖停¶
停蓮姨笑迎廼執齊紈乃遘氷音迓新姬於合卺奏鳯¶
管於良辰湏㬰清風入帷明月當庭涼飈薦爽桂魄流¶
馨逸而非肆樂而非淫余戯之曰子誠徳輝之良儔也¶
<pb:KR4h0152_WYG_046-11a>¶
盍贈以徽稱姬笑對曰幼字青娥長呼湘雲時移物換¶
潜踪晦名君其謂何余曰子有婦徳内助孔殷秦虢之¶
號可以褒尊于時侍女繽紛皆稱夫人稽首欽承莫敢¶
僣陵姬曰妾聞寵渥者疾甚恩深者妬生祇恐白頭吟¶
作團扇歌興秋風寂寞寒月凄清當斯時也君尚念此¶
否乎余曰嘗聞貞女矢操義士秉心與子偕老千秋百¶
齡汝勿猜也於是相與歡娱於竟夕而不覺東方之白¶
已生寤而視之四顧無人惟有竹奴在伴流鶯數聲噫¶
<pb:KR4h0152_WYG_046-11b>¶
嘻異哉乃一夢耶¶
　　鐵硯賦(王文禄/)¶
　後周桑維翰屢試不第人嫌姓請改翰不答撰日出¶
　扶桑賦以見志又鑄鐡硯以自誓志壯哉予嘗撰日¶
　升滄海賦擬之戊辰試春宫南還有感翰志復撰斯¶
　賦云¶
萃五金之精質兮特鍮石之凌汞鉛招歐冶鼔橐籥兮¶
肅壇宇而吉蠲排乾坤之爐鼎兮秉洪鈞惟太𤣥文武¶
<pb:KR4h0152_WYG_046-12a>¶
火以調燮兮任龍虎之熬煎爛光華之五采兮渣滓淨¶
而廽旋啟硎範以肖硯兮藴日月與星纒非琢削以成¶
象兮較端歙而相懸稽硯譜之莫載兮㧞硯品其逾千¶
滴蜀峽之湍水兮簇煤黛之雲烟迅寒暑之代謝兮恒¶
黾勉以磨研孚忠信之貞確兮縱堅剛而必穿利筆鋒¶
之横劒兮揮波濤于剗箋下深入于厚地兮上髙出于¶
穹天列左右俱阻䘮兮匹無敵于後先岱宗砥且礪兮¶
黄河流而帶牽海底𣺌生塵兮嗤舌耕夫硯田崇誓願¶
<pb:KR4h0152_WYG_046-12b>¶
于厥初兮烱厯刼之彌専豈衡鍳之罔徹兮雖鬼神亦¶
垂憐幸資言以獻身兮展平治于堯年阜困窮之億兆¶
兮靖海島及三邉渾六合猶一家兮溥霖雨以窮源鑄¶
硯亶其鑄志兮師苦卓之鑄顔何曳白之不濡黒兮每¶
棄擲之如甎奈㴞㴞之若是兮肆鑚刺之夤縁凜棟撓¶
之覆餗兮孰佛時之仔肩運拙以轉巧兮忍九仞而舍¶
旃曷縻于好爵兮每遐慕于神仙塵關設末透兮殆心¶
丹之難全負堂堂之大器兮恥雕虫小技之尚慳再髠¶
<pb:KR4h0152_WYG_046-13a>¶
頴而涸勺兮抵皓首猶奮然傚童䝉之凟兮兾出谷而¶
喬遷以硯相麗澤兮奚秪三絶乎韋編奪錦標于金馬¶
兮驚春雷之躍淵快飛騰儼冲舉兮増氣槩于山川鐵¶
硯化為鐵劵兮同國祚之綿綿¶
　　續蒲團賦(毛愷/)¶
　予既續黄鵠先生中流砥柱賦矣先生又示以蒲團¶
　賦焉既伏讀之縱横馳騁極其辯博不待上林子虚¶
　已令人有飄然凌仙之想私心窃慨慕焉因復續之¶
<pb:KR4h0152_WYG_046-13b>¶
　黄鍾畢奏瓦缶繼陳故知不倫矣其詞曰¶
夫何有物之輪囷兮肆編蒲之所為質既柔而且温兮¶
體圍圓而中規豈天孫之織巧兮庸畀夫静者之為繄¶
君子之假憇兮曰維宜夫好修頋兹蒲之為物兮紛芊¶
芊于河之滸謝芳敷于春風兮薄言采之于秋暮濯之¶
以沸百之湯沭兮晞之以九曜之陽光迎鸞刀之既觧¶
兮又擣之以𤣥石之琳琅于是弗縁機杼捆据成章製¶
非示辱之鞭藉豈安車之箱爰為團席何用匪臧其為状¶
<pb:KR4h0152_WYG_046-14a>¶
也厚不踰寸闊不盈方平若周砥潔于截肪團團類月¶
皎皎凝霜一經一緯有抑有揚層見叠出錯綜相當如¶
鱗之次比甲之光熨帖外示藴藉中藏湘簟為之左次¶
華氊于焉下堂諧孺子之木榻侣幼安之䔧牀彼芙蓉¶
兮繡褥洎蜀錦兮文茵&KR0586;毺五色龍鬚千金皆豪貴之¶
所事非有道之宜珍孰若兹物之樸雅遡幽貞之遐心¶
當夫落花滿逕緑隂牕映南薫徐來簾垂晝永其盤薄¶
也可以理素琴之無絃閲黄庭之内景又或銀河淺清¶
<pb:KR4h0152_WYG_046-14b>¶
紙帳夜明爐烟乍燼蝶夢未成其枕籍也可以委天地¶
之至和吸沆瀣之元精至若縁諦白蓮之社跡㫁紅塵¶
之境世諦盡脫凡慮悉屏趺坐堪結上乗之胎内觀可¶
熟大丹之鼎然此特禪夫肥遯者之資而非志于吾道¶
者之所湏也若乃挾以入孔氏之室坐以待周公之旦¶
閉門著書期登道岸爾乃纎塵不凝匪石不巻參承座¶
下罔辭困頓力佐夫下帷之憤功倍于懸梁之半是其¶
為器也雖𦕈而其有助于崇徳廣業也亦豈片言可殫¶
<pb:KR4h0152_WYG_046-15a>¶
哉故顔生坐忘于心齋諸葛髙臥于廬間子厚見易于¶
臯皮司馬警徳于枕端斯皆不出于几席而表聲光于¶
四寰吾嘗有感于數子故兀然黙隠于蒲團¶
　　轉注壺賦(陳柏/)¶
伊誰氏兮巧思爰範錫兮為壺既藏水以作鼎更畜火¶
而為爐口孤懸兮峭直腸九曲兮廻迂其酌而注也隨¶
多寡以為乗除其瀉而出也任緩急以為盈虚不寒不¶
烈匪疾匪徐制既備夫衆美名應取諸六書爾其青春¶
<pb:KR4h0152_WYG_046-15b>¶
方麗白日末晡皓月流彩素雪平鋪奏妙曲於下廡飭¶
嘉餚於中厨集文園之詞客㑹髙陽之酒徒因攘袂而¶
長嘯爰拍手而狂呼興既乗兮不淺情復浹兮未疎相¶
與欵洽寧復趦趄将千廵兮不足且一飲兮無餘厯舞¶
筵兮傞傞入醉鄉兮蘧蘧曽知夫光隂之為過客與天¶
壤之為寄居¶
　　破硯賦(孫七政/)¶
　嵗壬午之秋季予訪虎賁陳君於清溪之灣板屋棐¶
<pb:KR4h0152_WYG_046-16a>¶
　几卉木萋然齋名卧雪破硯在焉展玩良久慨歎興¶
　憐遂援毫而賦之曰¶
粤此硯之本來乃帝家之珍異穴端溪之片玉蘊溼雲¶
之沈紫舍故墨于非烟溢餘光于星紀辨剥蝕于篆書¶
識思陵之竒字年何代兮流落代何人兮撃碎别故¶
井於頽垣将千年兮萬禩竝幽魅以為家隨刼灰兮共¶
死始何為兮忽離終何故兮復萃将造物之無心何倚¶
伏之多秘抑萬物之見重咸完合以珍傳獨将軍之寳¶
<pb:KR4h0152_WYG_046-16b>¶
此豈破離而棄捐謂缺陷之世界多毁好而忌全况此¶
硯之離合實神物之㣲權惡全軀之非夫故玉碎於人¶
間厭守故之未竒復葆光於重泉雖毁方而瓦合隠墻¶
東而頽然辭匠石之小知獲懸觧之大年卒相時而顯¶
晦效秦璽之輝纒始分交於有激終膠合於鳯弦噫嘻¶
嗚呼君知之乎彼大塊兮為硯雖含黙而虚無一離一¶
合兮幾摧琢一治一亂兮幾研磨何堅貞之不脆何太¶
白之不汚豈若茲硯之似道得逍遥之妙避陽九於前¶
<pb:KR4h0152_WYG_046-17a>¶
元希明光之顯耀吾将佩此硯以為弦韋匿雕龍兮¶
守𤣥豹孫生季子聞而歎曰世䘮形交道尊神合無用¶
為用元光煒熠因復為之賛曰¶
故井頽垣獲帝宮之佳玩破坳殘石竟合璧於文房千¶
年廢棄一朝重刼灰為鄰溢精光古來聖哲多類此寳¶
劔不死亦不亡¶
　　輕車强弩賦(樊鵬/)¶
　自古名将至漢衛霍李耿尚矣然皆以輕車彊弩立¶
<pb:KR4h0152_WYG_046-17b>¶
　功絶域可考而知也時逺人亡缺于講究司馬松石¶
　劉公至則仰承上意宣布徳威勞心竭智逺求往古¶
　近咨羣議手造輕車强弩二事曲盡其妙朝夕教演¶
　士氣百倍套賊聞之徙其營數百里固匪直利戰守¶
　而已也為賦以識之¶
　　　　其一輕車¶
惟物有輪(徑三尺/一寸)厥輪惟隻(凡車皆雙輪此惟一/輪輞濶四寸厚二寸)輻貫¶
于頭(輻如常車頭木徑五/寸以家榆槐木為之)串樞中結(樞即管軸以鉄為/之重一觔五兩徑)¶
<pb:KR4h0152_WYG_046-18a>¶
(一寸串在軸外以/鐵為之重六兩)犬牙相制周旋僁僁戮力同心厯&KR1142;¶
蹈臲居左有箱箱可以掇(二塊塊長二尺一寸五分横/一尺二寸三分取下則為二)¶
(牌持以/蔽身)居前有牌猛獸以趃(牌髙下四尺五寸横二尺/八寸畫猛獸形如走状)¶
四目斯張火兵之穴(上二眼發神鎗佛郎機有法三等/髙一法逺一百步中五尺打馬上)¶
(人以漸近下/下二眼發銃)前轅後軫施以梁柱(前中轅二長四尺七/寸後轅長二尺九寸)¶
(五分肘轅/二長五尺)中箱傍䦨(中箱兩傍䦨干髙一/尺四寸五分立柱六)卧板堅巨(兩/傍)¶
(底板長二尺四寸五分濶九寸厚一寸八分上有/穏坑䧟火銃其中坑末加鐡排椿以防銃後坐)前後¶
雙足(前則二足活止則下地行則縣之長/二尺四寸五分後二足不動長二尺)後傍匣堅(後/匣)¶
<pb:KR4h0152_WYG_046-18b>¶
(髙六寸濶一尺四寸深九寸五分施軫上有盖以盛火/藥左右兩箱各濶一尺五分髙四寸深七寸以盛鉛法)¶
(子/)利刃森列(開兩斧二鎗二/鈎一小旗二)龍筒欲吐(中上施箭筒長/二尺六寸濶七)¶
(寸五分靣如九/龍筒以放火箭)夾耳(夹耳以/木為之)荅背(以毛蔴/為之)鐵鎻覼謱(左/右)¶
(鉄鎻二條長六尺止/則聨于鹿角環為營)員者象天方者象地四象八卦各¶
有倚附廣受重任萬事咸聚三人輓之可以超堵防守¶
險要遏絶奔旅以壮國威用揚我武請問其名夫是之¶
謂輕車¶
　　　　其二彊弩¶
<pb:KR4h0152_WYG_046-19a>¶
惟物有肘中下峯起(肘長二尺九寸前髙二寸七分濶/一寸一分後髙二寸中肘下有眼)¶
(髙二寸/三分)徑引䋲壘平如止水其上維何盖梁覆之(盖髙/七分)¶
(長二尺六寸/濶一寸一分)其下維何虚中承舉厥容有槽所容惟一¶
(槽深三分半濶如/之長二尺三寸)厥發有機聽命行止(機左右二以牛/角為之長四寸)¶
(五分濶一寸厚二分五厘鐵軸/二各長一寸八分低昻以發矢)下鐙上絆手持足履(皆/以)¶
(鐵為之鐙方員長一尺五寸半二長七寸鐵拴一長一/寸八分鐵軸一長一寸八分鐵弩盖絆一長四寸鐵軸)¶
(一長一寸三分葢軸一長三寸弩牙角一塊長一/寸濶一寸厚五分鐙以脚踏之上弓弦上手持)端橫置弓兩弦¶
抱倚(弓長四尺六寸濶一寸六分弓稍桑木二長一尺/五寸方二寸弓胎桑木二長二尺濶三寸厚二寸)¶
<pb:KR4h0152_WYG_046-19b>¶
(弓把桑木一長一尺濶二寸厚二寸弓靣牛角二長一/尺八寸濶二寸弓弦二条每条用絲一兩五錢箭長六)¶
(寸五分重四錢四分箭頭長一寸重二錢一三分/共七寸五分重六錢五分前二分後三分有  等)厥色維¶
黄厥形維嚭虎兕其力賁育莫比攻彊存弱適逺在邇¶
體巨用細重本輕枝誅戮兇醜貫堅披靡風疾刄利動¶
弗逾軌百發百中宣威萬里廣敗成功恭危不死既破¶
鋭師亦攻固壘請問其名夫是之謂彊弩¶
　　前破械賦(徐渭/)¶
嗟乎哉西河殘守東海孝婦差之豪釐千里岐路寸脰¶
<pb:KR4h0152_WYG_046-20a>¶
尺支二木一金昨日何重今日何輕其在今日也栩栩¶
然莊生之為蝴蝶其在昨也蘧蘧然蝴蝶之為荘生¶
　　後破械賦(徐渭/)¶
爰有一物制亦自斑鸛喙琴體乏絃乃偕二友木竇金¶
紐與之為三脰及足手一人邇之不棺而朽多其髙義¶
隨我四年我分殉之何心棄捐二三神明駕鵝其首司¶
其去留為我撞剖嗟乎哉¶
　　捶錢賦(葉憲祖/)¶
<pb:KR4h0152_WYG_046-20b>¶
　嵗丙寅余濫司鼔鑄之役故事錢非式者捶之因感¶
　其不才見棄有似乎人乃為之賦¶
原夫周立九府秦等三幣操子母之權精郭輪之製足¶
國便民斯惟其利象諸靣以尊王喻之泉而布地因以¶
傳於中古是不一名五銖謝事赤仄代興呼繞床之阿¶
堵冠童子以上清爰及明興水衡是掌局曰寳源百流所¶
仰余承乏於司圜愧心計之惘惘陳而觀之美惡攸殊乃¶
有非幼非壮不範不模違錯刀之金飾類綖環之薄膚¶
<pb:KR4h0152_WYG_046-21a>¶
盖萬選而莫中将一擲而若無於是命朱亥之椎碎鄧¶
通之鑄紛如委地曽莫之顧若風前之榆莢兮零落而¶
何依似禁中之蝶翅兮彫傷而孰䕶入君平之卜肆兮¶
無媒掛阮郎之杖頭兮空慕讀選詞之銷漏信于今而¶
不誤余乃喟然太息有感斯人一經廢置復進無因繄¶
惟抱槧之子挾筴之賓眼迷日色額㸃河津痛劉蕡之¶
下第歎季子之長貧乃至宦轍多岐君恩不保身依泌¶
水之陽夢斷長安之道嗟屈子之将沉悵馮唐之未老¶
<pb:KR4h0152_WYG_046-21b>¶
亦有虎頭殊相猿臂自雄鏑未鳴於沙漠劍莫倚夫崆¶
峒從軍失路荷㦸悽風若夫皜日盟寒紅顔命薄溝中¶
之水徒寫怨於棄捐箧底之紈詎甘心於寂寞斯其揮¶
斥異状寥落同悲惟余心之多戚覩斯物而顰眉吾所¶
願者大造假我以爐鞲授我以鉗鎚使夫成毁一好醜¶
齊爾各適其用而吾無所用其捶¶
　　布賦(徐獻忠/)¶
　邑人以布縷為業農甿之困藉以稍濟然其為生甚¶
<pb:KR4h0152_WYG_046-22a>¶
　疲苦非若他郡邑蠶繅枲苧之業力少利倍者可同¶
　語也然天下所共夜被而詳其𠂻者甚寡于是核其¶
　事告諸觀風者作布賦¶
客有至吴下邑覧織婦之布素歆卉物之流澤収島夷¶
之末計啟閨房之長息廼喟然而歎曰美哉布也是固¶
一匹可以愧盜心不得千金之償約者歟何齎者之逐¶
逐而拾者之堇堇也下邑之士曰羅紈繡文素綈錦綾¶
長裾交緯流景飛晶此居者之所揚輝而觀者之所凝¶
<pb:KR4h0152_WYG_046-22b>¶
睇也子不是慕而慕諸貧民之業亦有説乎客曰布通¶
貴賤之服不擇温涼而適其為製也疏陋縑繒宻殊絹¶
縠有&KR0586;毺之毛毳齊縞素之潔白賤靡綺之浮華傷貝¶
錦之徒餙孺夫匹婦可濟其乏缺通都大邑與千乗之¶
富相埒豈虚言哉曰子何不傷其勞而徒羡其美不稽¶
其私而徒夸其㑹子亦欲聞其勞且病乎若乃鐵木相¶
軋手挽足壓且餧且扐出絮吐核張弓挂弦弦急聲噎¶
牽條絡車吚啞錯雜借光于膏繼夜于日心急忘寐力¶
<pb:KR4h0152_WYG_046-23a>¶
疲歌發衾簟空寒漏水寂溢婦子喧闐老穉畢力客曰¶
若是勞乎曰未也嫠婦巻袖妖姬解珮含秋入機凝寒¶
弄杼流蘇綰綜一伏一起踏躡相次上下不已縷斷苦¶
接梭澀恐膩手習檻匡聲揚宫徴長夜凄然得尺望咫¶
寒鷄喔喔觧軸趨市方是時也母聞謗而不暇投杼妻¶
迎夫而帖然坐起客曰若是勞乎曰未也織婦抱凍龜¶
手不顧匹夫懐饑奔走長路持莾莾者以入市恐精粗¶
之不中數飾粉傅脂䕶持風露摩肩擘以授人騰口説¶
<pb:KR4h0152_WYG_046-23b>¶
而售我思得金之如攫媚賈師以如父幸而入選如脱¶
重負坐守風簷平明返顧客曰若是勞乎曰未也婦辭¶
機而望逺子牽裳而愬饑先潔釡而待米旋汲水而候¶
炊語少待以相慰既久竚而始歸夫嬰嬰以捐涕云攘¶
攘者在途索子錢而不釋併布母以如飛夫狼攫虎噉¶
肉寒骨觧無一語之抗聲猶三&KR4313;而稱怪握兩手以授¶
之拂空拳而吞欬雖卒嵗之靡從完小信而不怠是豈¶
但一婦織而衣十人殆所謂一室肥而衆俱瘵者也客¶
<pb:KR4h0152_WYG_046-24a>¶
曰若是病乎曰未也海上之民土薄水淺其惡易遘枵¶
腹者未知其税駕鶉夜者徒羡夫長袖夫廣儲豐積出¶
自農夫之耕一絲寸縷皆從匹婦之手然而繭絲告成¶
置蚕不問耕犂召豐於牛何有是固天下之同風惟江¶
南為叢藪畮鍾之他税從升塗泥之末路計斗是以手¶
不停機而終嵗無衣窮年仡仡而不贍其口客曰何言¶
之過也滄海變遷化為陵陸禹土塗泥廕注滐淥禾黍¶
芃芃滿家彌谷貧攜自墮富樹華屋婚媾靡靡徒侣簇¶
<pb:KR4h0152_WYG_046-24b>¶
簇顧今日之江南殆海内之樂國雖有布縷之征亦豈¶
加於糓粟何徒抱杞人之憂損名都之望乎曰否否不¶
然恒嵗之運水毁木饑消長相代前建後除陽九隂七¶
聽命皇衹今昔庚申火仇馮夷炕令爍金天漢飛灰槁¶
土沃焦赤地拆龜既葵藜之莫采亦木緜之變衰枝無¶
垂菝絮罕葳蕤傾筐脫負采掇支離寡夫臃腫哲婦鴟¶
夷里胥蹀躞督郵喧豗無尺寸之可縫况綱運之崔巍¶
匪凶嵗之取盈抑國計之在兹當是時也雖使星婺獻¶
<pb:KR4h0152_WYG_046-25a>¶
技火鼠脫鬛罄大夏之全産省公儀之百室偪陽不懸¶
於城雉匡廬借練於飛瀑亦何以應之客曰嗟哉下邑¶
之民若是病乎曰未也工以習勝巧自技生傷末路之¶
靡滛變素樸為華英始力作以助農終䌟麗以耀名競¶
良工之巧思幻化國之神能於是飄絮若蓬刻縷若&KR0034;¶
積嵗成匹累纎敵絨廣倍乎東海之二尺袤齊乎别渚¶
之五虹鑿以團鳯繞以飛龍綴金章以錯縁變猩草之¶
鮮紅爛太霞之朝采奪景烏之晶瑩袨已浮乎龍水綃何¶
<pb:KR4h0152_WYG_046-25b>¶
羡乎鮫宮葢其技巧始於渡海之黄嫗章聞出自戀¶
闕之鉅公忘萬家之膏腴邀一日之歡悰傳觀内近遂¶
入公宫一匹遂抵于千緡聫筐始逹于重瞳民已窮而¶
益偪霜既結而氷從鳴呼嗟乎蒟醤竹杖天馬蒲萄通¶
西國而開越嶲窮異詭而馳臆胸啟皇武之逺畧辠臣¶
騫之作俑朝槿不思其暮落寒灰尚戀夫冬烘竟殘桃¶
之取戾何獻曝之耿𠂻方今聖主龍飛問民疾苦諸非¶
著令改不暖坐首蠲兹役䘏我隕仆尚衣之絺繡有章¶
<pb:KR4h0152_WYG_046-26a>¶
進御之浮靡不取免徭征之巨累思息肩而就臥雖紅¶
紗之綱運尚存而貂璫之督課稍妥客乃瞿然作而言¶
曰甚哉鄙人不知民之病苦若是也九月授衣猶以為¶
晚終嵗作勞祁寒不免吾又何敢袖手以向人徒負暄¶
而思暖¶
　¶
　¶
　¶
<pb:KR4h0152_WYG_046-26b>¶
　¶
　¶
　¶
　¶
　¶
　¶
　¶
　明文海巻四十六¶
