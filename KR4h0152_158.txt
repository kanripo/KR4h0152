# -*- mode: mandoku-view; -*-
#+TITLE: 明文海
#+DATE: 2015-08-25 00:42:44.524505
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷一百五十八
<pb:KR4h0152_WYG_158-1a>¶
欽定四庫全書¶
　明文海巻一百五十八　　　餘姚黄宗羲編¶
　　書十二¶
　　　論文¶
　　與郭青螺叅政論文書(許孚逺/)¶
伏承不鄙以大製序言見委敬撰如别幅呈上深慚俚¶
拙尚藉郢正幸毋存彼已形迹徒取皮弁而加衮黼令¶
不快人意也二編之文披誦一過仰窺藴藉淵博學識¶
<pb:KR4h0152_WYG_158-1b>¶
醇正琢磨鎔鑄渾然大雅成一家言列於唐宋作者之¶
林未可軒輊而鄙意獨羡門下學有淵源宦遊粤蜀有¶
政有教有實有文孚逺自媿萬萬不能及如門下送耿¶
子健督學入閩謬引鄙人相為勸勵則賢者與善之寛¶
同心之誼有如此耳編中諸作可以傳逺者十二八¶
九愚意所不惬者略在論説三篇其一為婦寺論巖¶
廊禁闥亷逺堂髙體統固爾豈謂世有匪人槩不可¶
近乎且謂大臣親戚父子兄弟賔客佞幸無一可¶
<pb:KR4h0152_WYG_158-2a>¶
近而獨婦寺差為可近此慮之過者也是説一出將以¶
滋人主逺仁賢昵閨闥之情甚不可為訓也其一為管¶
蔡論武王周公之徳不及文王古今仁人君子每竊少¶
之似亦非過但管蔡在當時恐未必有忠於武庚如文¶
王以服事殷之心何者管蔡而有文王之心夷齊之節¶
則當武周之取天下家庭兄弟必有規諫之詞不然其¶
意氣亦必有㣲露處周公何得茫然不知而反使之監¶
殷也天下已定武王既沒成王在襁褓之中周公居攝¶
<pb:KR4h0152_WYG_158-2b>¶
而臨百官管蔡乃興流言挾武庚以叛則疑且貪使之¶
也盖歆艶武周所為而不知其時勢之不可者也門下¶
惜管蔡不能善處殷周之際謂當如泰伯箕子之為泰¶
伯遜國而逃於荆蠻超然無迹箕子既傳洪範遂之朝¶
鮮此萬古卓越之事而望之貪昧之夫可乎孔子稱泰¶
伯文王為至徳稱箕子為仁人而未嘗一言及於管蔡¶
千載之下固不得而輕與矣其一為寛嚴論古之君子¶
禔身以嚴御衆以寛於家言齊於國言治於天下言平¶
<pb:KR4h0152_WYG_158-3a>¶
法行必自近柔逺而能邇此親疎詳畧之用皆天則也¶
然謂嚴者専以治國之物而寛者専以治天下之物又¶
謂嚴必不可用於天下而寛必不可用於身與家旁引¶
曲證則立言過當矣陽舒隂慘天道之常仁義並行聖¶
王之治故鋤强遏惡禁暴戢亂則治天下固有利用嚴¶
之時而有國有家者皆必本於忠厚慈仁培養元氣則¶
寛亦未嘗不可施之家與國奈何直釐而二之也門下¶
諸作或一時有感云然然議論稍偏慮不足以垂訓來¶
<pb:KR4h0152_WYG_158-3b>¶
學愚意稍加刪潤毋令為白璧之㣲瑕可乎昔日尊師¶
廬山先生衡齋篇中辨駁宋儒物理之説涉於太嚴孚¶
逺猶且疑之而不得一面證以為憾古今文章之士動¶
為高論不純於義理者多矣顧在有道儒者言出而為¶
天下法程則不可不慎也惟門下其裁之倘有未然不¶
妨徃復以開固陋為荷¶
　　答鄒爾瞻(鄒觀光/)¶
大集謬加丹鉛然無能賛一辭自理學先生土苴文詞¶
<pb:KR4h0152_WYG_158-4a>¶
修詞之士亦反唇譏之則理學文林判而為二而文章¶
中曰議論曰叙事其體又若相岐而不能相兼爾瞻之¶
文根極理道原本性命葢載道之文而非文人之文也¶
然其開閤抑揚縱横變化不囿於法而無一語不合於¶
法即劘琢其詞者蔑以加焉丈必欲以纎埃助高泰岱¶
願於周秦以上渾渾灝灝之氣一加之意耳弟嘗謂本¶
朝自𢎞正而後有三大文章以理學為文章則王文成¶
破洪荒而超坱圠而河津開其先以氣節為文章則李¶
<pb:KR4h0152_WYG_158-4b>¶
獻吉凛秋霜而勁烈日而仲黙為之翼以文章為文章¶
則王司冦成經緯而沛江河而毗陵為之翼司冦毗陵¶
分道而馳若敵國然而乃推而佐之司冦自喜其文於¶
意無所不達夫能達其意而亦不廢法則毗陵能耳若¶
乃鑱心刻腎雕鏤於字句而見為竒如世所尸祝僕不¶
敢耳視也睹日月而知衆星之蔑况剪采為花豈不炫¶
目生色蔑矣以爾瞻之學識何所不詣願益努力以集¶
三君子之大成¶
<pb:KR4h0152_WYG_158-5a>¶
　¶
　¶
　¶
　¶
　¶
　¶
　¶
　¶
<pb:KR4h0152_WYG_158-5b>¶
　¶
　¶
　¶
　¶
　¶
　¶
　¶
　明文海巻一百五十八¶
