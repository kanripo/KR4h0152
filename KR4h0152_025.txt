# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.577023
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷二十五
<pb:KR4h0152_WYG_025-1a>¶
欽定四庫全書¶
　明文海巻二十五　　　　　餘姚黄宗羲編¶
　　賦二十五¶
　　　述懐三¶
　　閔獨賦(葉良佩/)¶
閔諒貞之獨立兮阽衆險以乘危謇離披以隕穫兮循¶
本初而自思始予之未有知兮專六籍以為師朝帶經¶
於兒圃兮夕發憤乎董帷物何幽之不鏡兮理何㣲而¶
<pb:KR4h0152_WYG_025-1b>¶
不窺既釋以從政兮棼亂絲其難治索慮謀於古訓兮¶
判與彼而異宜心無歸之茫茫兮疑簡䇿之我欺步徙¶
倚而遥思兮寐展轉而反惟困極其必通兮神恍惚兮¶
若有得曰道有𤣥機兮而靡定式乘時制用兮妙存悟¶
識親賢爾輔兮稽古自益任重惟毅兮篤信靡惑愓靈¶
魂以驚悟兮奉神貺以周旋抽詩書之秘訣兮萃仁友¶
以討論遺驪牝之粗跡兮遡九河兮崑崙披義塗於棘¶
榛兮排私闥以為禮門搴木蘭繼余佩兮扈芳洲之芷¶
<pb:KR4h0152_WYG_025-2a>¶
蓀冠切雲之寶昇兮明月懸乎帶鞶衆䜛嫉之弗囘兮¶
猶汲汲乎疇昔之言夫惟被服之魁崔兮衆果薆然而¶
忌之加以險陂之偽名兮乃集羣怒而噬之衆口垂涎¶
之瀺灂兮張怒目而睚眦忳鬱邑余煩寃兮雖百喙莫¶
之能解豈不歴情以陳辭兮荃詆余之善誑競服面而¶
背憎兮反摭予言以肆謗聨矰弋之在上兮覆深淵而¶
在下仰側身以發機兮俯置足之靡所念予初志之好¶
修兮今何以侘傺而遘殃將惟言語以階亂兮無亦擇¶
<pb:KR4h0152_WYG_025-2b>¶
交之不詳世舉好朋而惡異兮余獨蹈其所怪掲吾日¶
月以孤行兮豈不招尤於晻昧仗貞信於幽明兮全形¶
軀之已多及年嵗之未晏兮修初服其何為襲余芳兮¶
鏟余彩坐若忘兮行若待中以為廬兮和以為馬馳騖¶
於順適之途兮休息乎曠漠之野衆之不可勝兮險不¶
恬乎再試頌我過以成章兮書爾紳以自識¶
　　申臆賦(朱應登/)¶
炳哲靈以儀圖兮靚人文之攸章遡終古以橫眎兮羗¶
<pb:KR4h0152_WYG_025-3a>¶
姱美之鮮雙紛總總之林府兮嗟要指之必同探寶航¶
於百濟兮豈珍錯之畢將吾形吾之内熠兮表鑚窄於¶
縱橫倘神解以貫一兮雖襞裂其奚傷彼固擁篲以清¶
道兮俟塵躅於周行惟體裁變於異世兮嘻末流之濫¶
觴曽大雅之弗程兮日佌佌以叛經鑿龎洪以頽靡兮¶
毖國運而不昌彼英㽔之夕霣兮曷椅梧之在岡握道¶
樞於環中兮固匪夷之所思寧勃屑於徽纆兮卬超脫¶
乎馽羈歘神化之蟬蛻兮蓀獨宜於流裔謝鏤刻以返¶
<pb:KR4h0152_WYG_025-3b>¶
沕穆兮萃要領之所之噓沆芒之元氣兮象萬有之陸¶
離掇九据以定𤣥兮指六緯之攅羅興九懐以繼騷兮¶
衍五際之委蛇舍黃虞以下索兮欝秦漢之足跂彼渾¶
朴之未雕兮視大道為近而睠□爵之雖誃兮疇更倣¶
乎蜼彛聆錚鑛之易節兮反黃鍾之克諧矢之曰貞予¶
見兮無毁甈篤余道兮發䝉翳馭吾氣兮合采齊律予¶
格兮絶譌盭守質䪥以揚確兮俾凡例之有挈叅&KR0008;摘¶
以袚餙兮既繁富而不劌鴻邃兮巨麗雋永兮敦大㠎¶
<pb:KR4h0152_WYG_025-4a>¶
嶫兮䟽越流鬯兮撇捩崇作述之渢渢兮庶不乖乎所¶
制期絶代以高視兮以式耀於斯世嗚呼古人兮其儷¶
其儷誶曰已焉哉紫氣鼃聲道日靡兮縱縱季世昧厥¶
義兮雕虎擒龍各相惎兮肆類終造校昔踲兮而日呶¶
呶承流波兮顧瞻中道將安師兮矢心古若匪今懟兮¶
　　定志賦(陸容/)¶
后皇賦物兮孰嗇孰優衆皆善世兮我獨離憂舌弗能¶
便兮意弗善投每行身以直道兮恒速悔而招尤初余¶
<pb:KR4h0152_WYG_025-4b>¶
受言於先正兮曰放心之是求朝窘步於春氷兮夕束¶
手於縲囚儼矜持以日慎兮馭朽索於八騶余豈不能¶
狎侮以戲豫兮懼加冠於沐猴彼囂囂之訾余兮謂余¶
作偽而宣驕(叶/)凜斯言之可畏兮贅余心以縣疣余將¶
踵詩人之善謔兮襲老氏之同流逸軌範以騰騖兮舍¶
舟航而泳游騁余志之猖狂兮與斯世而沉浮求諸心¶
兮不可念前功兮率由矧人情之難一兮紛萬狀其弗¶
侔茍甘心以狥物兮將何時而可休彼夷之峻絶兮實¶
<pb:KR4h0152_WYG_025-5a>¶
恵之所憂和同若恵兮亦夷之所羞人固有能有不能¶
兮惟至聖其能周慨𦕈躬之凉薄兮夫孰告余以嘉謀¶
余惟口宣尼之便恂兮顔衛武之輯柔戒悻直於伯鮌¶
兮懲巧令於左丘茍余行之不悖兮尚何恤乎楚人之¶
咻亂曰已矣乎人言之啾啾兮匪時俗之偷兮實余徳¶
之不修彼動容之中禮兮余將企斯人以為儔¶
　　幽鞫賦(盧柟/)¶
帝顓頊之嬋媛兮皇波&KR1081;乎姬姜儃海岱蜿蜒於北陬¶
<pb:KR4h0152_WYG_025-5b>¶
兮靈宗嘉牒於范陽遻雲雷之霮䨴兮(闕/)　改此南服¶
淑浚土作甘美兮躡(闕/)　之芳躅皇傑梧董道以迪恵¶
兮母氏静約而告育曰余夢文杏靃骫於霄漢兮芙蓉¶
華而尚粹溘焱熖儵而進兮應龍觺觺而下䀣倐恍悦¶
以隕虚兮覺懐妊而因惎(余母夜夢/此有娠)謇余降於衛滸兮㓜¶
好姱而岐嶷岌青雲之偉冠兮挾長劍之陸離朝晞髪¶
於崑崙兮暮濯足於咸池余長喟其厯之未塊兮勔修¶
余之菲芳裁薛荔為衣兮𠂻芙蓉之翠裳集菌&KR0581;為¶
<pb:KR4h0152_WYG_025-6a>¶
藉兮糅杜蘅以為粻掲旌於蘭臯兮稅駕乎芳之塘余¶
迅淢靸以高舉兮汩鎩翮而顛隕謂曾參之殺人兮談¶
市虎而成愪蒼蠅習習其貝錦兮魚目敓明月之璀璨¶
嫫母憗以(闕/)　兮擯西施之頩娩而自㫬蝮虺侁侁於¶
几筵兮戈鋋森森以剚余目既阨余之瘁廲兮又囏之¶
以&KR0898;拲低曼睩彼狴犴兮桀血齗而封矚窅闐怒以蹲¶
踞兮視將躨跜而矯鵠檻樛&KR1298;以黝軋兮棟倔蠖而黶¶
翳縲纚纚於伏棧以苦余兮仍反接而窘臂耳嘈嘈若¶
<pb:KR4h0152_WYG_025-6b>¶
有聞兮(闕/)　　　怫㥜目烱烱以或見兮佇鏗勿而(闕/)¶
　　　　　曶以&KR1697;瀁(闕/)精憧憧而徃來覺塊然滯此¶
一方兮心&KR1253;&KR1253;而增哀鼷䑕淫喔以嚙余髪兮魑魅含¶
睇而毰毸傫㗊㗊相喃以對泣兮禦糾糾而呵䕶般逮¶
余兮紛豗繄鵬鳥之巢蚊睫兮焉能戢此軀也枕雕虎¶
以燕憇兮又誰知不我虞也悲時晷之遄邁兮曜靈忽¶
其西藏㣲霜淪而下降兮恐瑶草之不芳高馳志乎雲¶
中兮椉精氣而相佯王喬衙衙而弗顧兮赤松告余又¶
<pb:KR4h0152_WYG_025-7a>¶
荒唐行偊偊獨日暮兮安放乎不死之鄉橫衝波而㣲¶
舟楫兮天呉揺首而振怒厯泰山之坎軻兮魍魎齩盻¶
以當路猨狄蹇以在柙兮雖輕捷其焉去鳯凰之罹蔚¶
羅兮縛茇茇之華羽抱鬱軫以顝處兮呼蒼天以為直¶
戒五嶽與嚮服兮禆河海使聴殛咎繇逺以不聞兮𤣥¶
武違而莫惻何羣神之豐豐兮靈炳燿而罔恤夫余既¶
不能蟬蛻於兹蕪穢兮𦕈椉風而長鶩心結思於大荒¶
兮魂焭焭而上度澂青雲之霏霏兮飄風囘而霽霧載¶
<pb:KR4h0152_WYG_025-7b>¶
玉女於後乘兮飭豐霳以先路羲和儼以驂椉兮望舒¶
翥而儆御征輕輬之闐闐兮八鸞鏘鏘以迥步承雲霓¶
之氛靄兮靈旂繽紛蟉虬乎翠羽挹朝霞以為飡兮吸¶
沆瀣之精英漱華池之飛泉兮聆鈞天於帝庭素女涕¶
泣以淋浪兮間絙瑟而咿嚶虙妃欷歔以結軫兮潜咨¶
語而沉情余凌軯虛而佚蕩兮將擥結乎三光撰余轡¶
而馳騁兮問元化於勾芒採三秀兮眺瀛洲之㣲茫弭¶
余節兮聊解珮乎扶桑睇南州以凌厲兮嘉桂樹之叢¶
<pb:KR4h0152_WYG_025-8a>¶
叢召風伯以驅燠兮謁炎帝於清宫何蒼梧之翳靄兮¶
重華穆以揚靈湘宻鱗而㵾瀼兮二妃胡為而弗從决¶
白門以西望兮覿蓐收於金樞氣澔澔以莽曠兮薄晻¶
&KR0008;而誰須觴王母之仙姝兮挾瑶池之芳都指玉勝以¶
為約兮歌白雲以相愉荃既婦余以好艾兮絶弱水而¶
進輅齊玉轂之磤磤兮指寒門而並騖軼鐘山之幽黦¶
兮令照之以燭龍召𤣥武為備禦兮勾辰翼乎紫宫託¶
鷖鳥為之先後兮問太乙之繚垣靈剡剡以黝約兮鳯¶
<pb:KR4h0152_WYG_025-8b>¶
凰承旂而飛軒雷師碨&KR1235;轟&KR1024;以震盪兮列缺傓爍而¶
施鞭謢屭屓以揕余兮闐咤噁而俾還卒攬涕反此舊¶
都兮㓗筳篿從卜乎巫咸曰天地無隘兮物無終始變¶
化互渝兮幹流遷徙形氣轉薄兮或浮而沉造化沕穆¶
兮禍福無門聿性命之難言兮誰知其極萬物糾以雰¶
盪兮又安所止息惟大人齊物我兮以天地為廬舍總¶
山川於毛髪兮騎日月以為馬夫有虞之潜歴阪兮當¶
厯數之在躬夏后胼胝而陟大寳兮季有光於黃熊震¶
<pb:KR4h0152_WYG_025-9a>¶
龍漦而夏櫝兮顧駕禍於周庭白魚躍以膺大命兮劉¶
氏顯而有功奚五羊以自鬻兮由余振於西戎尚鼓刀¶
於海濵兮仲父射鈎而桓榮仲連談笑以却嬴兮胥重¶
繭而存楚條相后而餓死兮鄼揺筆以光輔墨不黔以¶
衛道兮孔轍旋而㣲伍光狷介以自湛兮夷顑頷而振¶
古大道固無涯涘兮行焉知其所如惟恬澹與寂寞兮¶
斯貞人之攸居從委命而椉流兮遊寥廓之鄉忽喪我¶
而無是兮觀泰初之茫茫余託蜉蝣與遊兮曽日月之¶
<pb:KR4h0152_WYG_025-9b>¶
徜徉忽歸魄於𤣥壌兮又何足傷勉修余之俶服兮珮¶
芳澤之幽蘭紉掲車之落英兮襞江蘺與射干飾翡翠¶
而綴珠被兮爛的皪而芊眠組綺縞而飄颺兮下結之¶
以雙璠余嫓美而自鑑兮何媒妁之可攀夫君眩而弗¶
御兮亦余心之㛹嬛系曰天地緼綸何時明我欲見之¶
心徬徨輾轉懐憂祗自傷超軼絶世窮大荒帝極洪洞¶
不可量緘悲歸來卜巫陽勵志肥遯含大章獲我所思¶
樂無彊¶
<pb:KR4h0152_WYG_025-10a>¶
　¶
　¶
　¶
　¶
　¶
　¶
　¶
　¶
<pb:KR4h0152_WYG_025-10b>¶
　¶
　¶
　¶
　¶
　¶
　¶
　¶
　明文海巻二十五¶
