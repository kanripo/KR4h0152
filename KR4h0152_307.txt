# -*- mode: mandoku-view; -*-
#+TITLE: 明文海
#+DATE: 2015-08-25 00:42:48.780412
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百七
<pb:KR4h0152_WYG_307-1a>¶
欽定四庫全書¶
　明文海巻三百七　　　　　餘姚黄宗羲編¶
　　序九十八¶
　　　時文¶
　　醒泉忩稿序(劉繪/)¶
學士大夫有謂今舉業無禆於吏道蔽矣夫吏倚法則¶
難近以俗尚通則巧宦以能二者世指為賢吏道其居¶
是邪攷秦漢之後史傳循良自叔敖氏公孫子産不下¶
<pb:KR4h0152_WYG_307-1b>¶
數十人大抵贇贇多經學儒雅也今舉業首經書義固¶
藝文之精奥焉括綜經㫖浸漬聖術搜體遺緒撝衍微¶
響非若辭賦歌詩猶可以騁浮艷侈枝葉也其業淳正¶
沉澹不詭聖賢之訓則經世理物其機何所不逹哉醒¶
泉黄君令息政本敦愿以與良民親編户極貧卑皆不¶
令畏惮而擾恭儉任恤導民疏清澮稼穡蓄蹄革筋角¶
薪藁榻布欲百姓殷給而公衙待收貴穀重糈泊如也¶
踰年氓力本業供上興作吏治不勞條貫燦然日引諸¶
<pb:KR4h0152_WYG_307-2a>¶
生論討經籍燕笑在泮息諸生以君起姚江振迹明經¶
争摳衣願從㳺不去君以吏事辭乃出忩稿經義數百¶
篇是時謝生謹段生中選孟生養浩皆君夙所㧞雋與¶
諸生誦習咸喜得大家鉶冶而樂其陶鑄丞程荘史田¶
大禮感君徳化捐俸偕邑文學廣徳楊萬仞平山梁盡¶
忠松滋謝燧鋟以廣其傳焉黄君且好文指授童冠不¶
倦怡神翰藻騷雅書畫追逼前哲醖藉曠逸非所謂愽¶
物君子邪故舉業有真贗得其真者良矣彼法吏俗能¶
<pb:KR4h0152_WYG_307-2b>¶
吏巧世得文吏而裁以經術非綰組佩印之英也哉¶
　　王季重小題文字序(湯顯祖/)¶
時文字能於筆墨之外言所欲言者三人而己歸太僕¶
之長句諸君爕之緒音胡天一之竒想各有其病天下¶
莫敢望焉以今觀王季重文字殆其四之而季重以能¶
為古文詞詩歌故多風人之致光色猶若可異焉大致¶
天之生才雖有能衆亦不獨絶至為文詞有成有不成¶
者三兒時多慧裁識書名父師述之以傳註帖括不得¶
<pb:KR4h0152_WYG_307-3a>¶
見古人縱横浩渺之書一食其塵不復可觧一也乃幸¶
為諸生困未敏逹蹭蹬出没於校試之場久之氣色漸¶
落何暇議尺幅之外哉二也人雖有才亦視其所生生¶
於隠屏山川人物居室逰御鴻顯髙壮幽竒怪俠之事¶
未有覩焉神明無所練濯胸腹無所厭飫耳目既吝手¶
足必蹇三也凡此三者皆能使人才力不己也才力頓¶
盡而可為悲傷者徃徃如是也若季重者五嵗遍受五¶
經十嵗恣為文章二十而成進士盖一代之才也而天¶
<pb:KR4h0152_WYG_307-3b>¶
亦若有以異之者大越之墟古今冠帶之國也固巳受¶
靈氣於斯而世籍都下徃來燕越間起禹穴吳山江海¶
淮沂東上岱宗西迤太行歸乎神都所逰目天下之股¶
脊喉顋䖏也英雄之所躔美好之所鋪咸在矣於以豁¶
心神紆眺聽者必將鬱結乎文章而又少無專門承學¶
之間靈心洞脫孤逰浩杳蚤為貴公鉅人所賞聞所未¶
聞出見少年裘馬弓劍旗亭陌道之間頋而樂之此亦¶
文心之所貽佇也身復蚤逹曽無諸生一日之憂名字¶
<pb:KR4h0152_WYG_307-4a>¶
所至贊嘆盈矚故其為文字也髙廣其心神亮瀏其音¶
莭精華甚充顔色甚悦𦕈焉者如嶺雲之媚天霄絢焉¶
者如紅霞之蕩林樾乍翕乍辟如崩如興不可廹視莫¶
或殚形大有傳疏之所曽遺著録之所未經者矣嗟夫¶
以一代之才而絶三者之累若此不亦宜乎其為古文¶
詞詩歌又何如也雖然才士而宦業流通亦無以周世¶
物之容而既以當塗令髙第為郎矣復抑而命青浦青¶
浦故屠長卿所治縣也長卿既以此出大越名天下而¶
<pb:KR4h0152_WYG_307-4b>¶
季重書來乃更以歸休讀書為懐夫季重固己讀書矣¶
凡為若談者當亦有未盡其才之嘆耶然則天之于季¶
重誠若有以異之無巳也夫¶
　　汪明府制義跋(黄道周/)¶
天下城郭居廬通率在於平阜制柵巷涂軌使車馬雞¶
犬無異也至其王氣所導奔㑹絡繹萬人所都必有千¶
出之峰登舸遡瀾疲車頓走而市㕓稚子畫其步隅以為¶
函盖居處如是者此髙人長者之所大笑也往為孝亷¶
<pb:KR4h0152_WYG_307-5a>¶
得從計車循漕道走京師見江北平陸如行袵席羣頭¶
巾相告謂江北率無巃嵸者既稍走諸旁輔凡諸山川¶
盤欎舒吐甚於江南乃大悔以為蚤瞶今士子見先輩¶
作文章方圎平直謂是無竒者蚤瞶然以為萬家之郡¶
無一出之峰遥望巃嵸詆為山野則是萬里沙陀與砥¶
矢爭道也甲乙之間僕在詞林項水心先生文譽譟海¶
内僕得共往反數日間談諸文章奇正利病如岡阜都¶
邑之有結作起伏跬目所限不得相非先生略不道但¶
<pb:KR4h0152_WYG_307-5b>¶
云通都大郡無鉅儒名公介夫貞婦此猶之三家之市¶
耳僕唯唯心然其言今又十年水心始自得士僕困於¶
叢棘無所見知但從田野讀邑父母制義勸誡子弟因¶
得復誦水心之言水心以為至性之人熱血欲灑託大¶
當重必有可觀由是而思言無至性雖嶔嵜歴落㝠摉¶
窮縋猶從鬼穴捉鳥道見光僅喜而己况遵鴨畔立雞¶
棲以為動靜晦明不爽咫尺者乎汪父母世家新都新¶
都山川竒奥壓宇内人多鉅儒名公介夫貞婦之所簇¶
<pb:KR4h0152_WYG_307-6a>¶
舉余嘗一至白嶽食頃輙去作數日思再登黄山窮數¶
日不得首尾乃慨然興嘆以為是徽國所以挺出鍾陵¶
所以逶逓也而市㕓稚子顧畫其步隅以為是神明之¶
所卜度髙人長者之所大聚則雖日聆水心之言誦彦¶
輔之書尋行數墨仲規屈矩以求當於函盖重大之務¶
則亦罕矣予廢久不談文事又素以愚著無所解于世¶
之論服强復談之知其無當也¶
　¶
<pb:KR4h0152_WYG_307-6b>¶
　¶
　¶
　¶
　¶
　¶
　¶
　¶
　明文海巻三百七¶
