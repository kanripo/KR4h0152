# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.544380
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0152_WYG_023-1a>¶
欽定四庫全書¶
　明文海巻二十三　　　　　餘姚黄宗羲編¶
　　賦二十三¶
　　　述懐一¶
　　述志賦(劉基/)¶
鮮余生之𦕈𦕈兮荷后皇之深仁具五氣以成形兮受¶
明命而為人體乾坤之粹精兮晞日月之景光潄飛泉¶
之華滋兮浥灝露之醇英製杜蘅以為衣兮藉茝若之¶
<pb:KR4h0152_WYG_023-1b>¶
菲菲佩琳璆之玲瓏兮帶文藻之葳㽔朝濯髪於蘭池¶
兮夕偃息乎瓊苑願馳騖以逺遊兮及白日之未晚駕¶
輕軺之將將兮服蒼虬之騑騑遵大路以周流兮曵虹¶
蜺之委蛇挾長離以椉鵷兮欵閶闔之九門豐隆為予¶
先導兮百靈為予駿奔前燭陰以啓途兮颺凱風使清¶
埃覲北斗於文昌兮朝玉皇於帝臺食𤣥圃之丹荑兮¶
澡天潢之芳津激㣲焱於桂枝兮輕波起而龍鱗元都¶
不可以久留兮忽乘雲而遐征浮江湖之浩溔兮陵山¶
<pb:KR4h0152_WYG_023-2a>¶
嶽之崢嶸野莽蒼以多榛兮路險隘而紆曲猰㺄炰烋¶
而攫噬兮蝮蛇蜿蜒以當陸欎忡忡以怵愓兮遹皇皇¶
以營營雨淫淫而不止兮霧黯黯以晝㝠烏鳶號以成¶
羣兮鳯孤棲而無所楚屈原之獨醒兮衆皆以之為咎¶
欲振迅以高舉兮無六翮以奮飛將脂韋以從俗兮非¶
余心之所怡長太息以增欷兮哀時世之異常棄韶夏¶
而非聽兮登傑佅於中堂芼軒于以和羮兮腌鮑魚而¶
實爼斮梗楠以給爨兮束荆棘而為柱施罾䍡於丘陵¶
<pb:KR4h0152_WYG_023-2b>¶
兮怨魴鯉之弗獲虎兕逸於山林兮循户庭以求索前¶
䝉瞍以指途兮彊揚子使操轅命侏儒令舉鼎兮刖都¶
盧使守閽嵗冉冉而將頽兮日曖曖以就昧松栢摧而¶
根死兮江河化而為澮秣予馬於不周兮整予轡於樊¶
桐無蓍龜以决疑兮迷不知予所從摶扶揺以為輿兮¶
攬列缺以為輈驂清鸞之茇茇兮超烟靄而上浮梁天¶
津以濟河兮睇紫薇之神闕開明怒目而電視兮貔豹¶
吼而山裂進無人以為之先容兮欲自獻而不敢氣勃¶
<pb:KR4h0152_WYG_023-3a>¶
鬰以憑中兮心惻傷以憯懍過少㣲而歴明堂兮就軒¶
轅而陳情雷霆砰其隱轔兮馬辟易而不行訪六符於¶
泰階兮求民極之所在咎繇不可以作兮競狂直以為¶
罪凌天街以徑度兮造旬始而瞻覀清衆畏讒而巻舌¶
兮孰能白予之忠誠怊愮其無止兮然悄悄以狐疑要¶
傅說於箕尾兮命靈龜使占之曰有名必有實兮若形¶
影之相因相福極出自天兮又何尤乎世之人鼎胡跱¶
而不烹兮旂胡張而弗麾弧不可以射侯兮駟不可以¶
<pb:KR4h0152_WYG_023-3b>¶
策而馳衆蠕蠕以朶頥兮若頽波之東趨謂翬翟為弗¶
章兮愛羸豕之負塗方不可刓而規兮白不可湼而黑¶
悲桂椒之芬芳兮與朝菌而偕落殷比干之剖心兮時¶
豈不知其聖人魯仲尼之過化兮焉役役而無所容其¶
身由彊義而罹殃兮惠直道而被黜子胥忠而殞命兮¶
伯夷清而不食將登山而迷路兮欲涉水而無航東西¶
南北安所之兮顧焉擇其所長神𠖇𠖇而不下兮龜又¶
厭而弗告思糺結而不抽兮意恍惚以震悼忽濫汜以¶
<pb:KR4h0152_WYG_023-4a>¶
遐舉兮行遊目於太荒羲和不可扳而留兮恐年嵗之¶
弗將駕廣漠而南征兮叫重華於九疑山岑岑以蔽天¶
兮江淼淼而不可窺邅吾道夫西陲兮聽鳴鳯於岐陽¶
慨禾黍之離離兮梧桐摧而不生浮龍門以泝河兮訪¶
夏后之遺跡川瀆混而不分兮鯨鯢起而人立攬騑轡¶
而廻騖兮謁陶唐之舊京無衣裳以禦寒兮哀蟋蟀之¶
悲鳴心悢悢以增傷兮神夢夢其若醉淚洛洛以交流¶
兮憂湛湛兮而來㑹傅說之版築兮無武丁其誰舉夷¶
<pb:KR4h0152_WYG_023-4b>¶
吾不逢夫鮑叔兮竟淪没於囹圄推竭心以服勤兮上¶
介山而立枯種覇越而滅呉兮終刎頸於屬鏤樂毅升¶
於金臺兮何遁逃而走趙周條侯之耿介兮卒含怨以¶
餓&KR2380;忠有蔽而不昭兮道有塞而不行名不可强而立¶
兮功不可期而成李斯上書以相秦兮空自陷於罪尤¶
買臣顯而戮辱兮豈如負薪之無憂魚赴餌以中鈎兮¶
雉慕媒而膺鏑鳯凰翔於丹穴兮又何患乎矰弋返余¶
斾之旖旐兮遝予車之轔轔采薇蕨於山阿兮擷芹藻¶
<pb:KR4h0152_WYG_023-5a>¶
於水濵冽𤣥泉以瑩心兮坐素石以怡情聆嚶鳴之悅¶
豫兮玩卉木之敷榮挹清風之泠泠兮昭秋月之娟娟¶
登高丘以詠歌兮聊逍遙以永年¶
　　四愁賦(黃淮/)¶
冲虛子索居屏跡息慮省躬因洞觀夫𤣥化爰有感夫¶
深𠂻年與時馳𦍑景物之不異情隨事變何忻戚之靡¶
同若乃陽和煦育品彚昭融穠李芳桃耀繁華於朝日¶
金鞍綉轂醉羅綺於春風轉歌喉之窈窕藹香霧之空¶
<pb:KR4h0152_WYG_023-5b>¶
濛蹋鞠闘雞斯遊未巳爭妍索咲其樂何窮我則低摧¶
喪氣憂悶填胸虛負嵗華之遷易那知花信之始終聽¶
簷外鳴禽空教夢㫁見牆頭飛絮始覺春濃嘅窮途之¶
寂寂奈幽思之冲冲至若蘭雨傳香鷗波漲緑開池館¶
以來南薫折荷筩以泛醽醁和白紵之新詞歌采蓮之¶
麗曲或鳴琴以俯清流或岸幘而倚修竹扇影風泛兮¶
齊紈簟紋凉透兮湘玉我則衆穢流腥炎蒸藴毒飛蝱¶
旋繞遣拂何暇於言談流汗沾濡起居不離乎䄄縟紛¶
<pb:KR4h0152_WYG_023-6a>¶
然塵垢之侵肌蕞爾竈烟之迷目焉敢肆其趨蹌豈能¶
頻於盥沐及夫序属三秋金風扇冷時維殘臘素雪揚¶
威盼鄉信之沈迷目窮雁字苦凝寒之慘慄體怯鶉衣¶
漏沉沉兮長夜魂𦕈𦕈兮親闈警鐸傳聲兮駭膽而慄¶
魄殘燈照影兮洒淚而長吁於斯時也爾乃闘勝誇竒¶
携朋拉友浥九霄之沆瀣待月南樓玩六出之竒葩張¶
筵北牖列侍女擁歌姬薦嘉肴稱壽酒婉兮媚物之情¶
哆兮懸河之口苐恐為樂未央而盛時年貌之不留又¶
<pb:KR4h0152_WYG_023-6b>¶
豈知窮愁廹慼而羈人嵗月之易久也嗟夫予嘗究夫¶
庶物之理萬化之原是非互見得失相沿競侈靡縱遊¶
觀則流之於放閔阨窮極愁苦復溺之於偏况消長盈¶
虛實𤣥機之旋斡而窮通壽夭豈人事之能遷是故陋¶
巷簟瓢囘也不改其樂易簀待盡參乎獨得其傳又若¶
陸續顛危而不忘乎孝行史遷殘毁而猶校夫陳編韓¶
退之貶潮陽而侃然正大之氣上下霄漢杜子美走川¶
峽而懇乎忠孝之情屢見詩編此皆騰輝於汗簡非徒¶
<pb:KR4h0152_WYG_023-7a>¶
誇大於浮言復有至人道備徳全不與時化不為物牽¶
脗悲喜於一致安性命之自然匪棘匪徐留心澹泊之¶
域爰清爰静游神冲漠之天斯其盛矣我願學焉¶
　　戎旅賦(楊慎/)¶
恭承恩譴兮于役滇越捐珮江臯兮解紳雲闕三陟崔¶
崔兮九折&KR1896;&KR1896;不日不月兮遂届窮髪撫孤旅而悁脰¶
兮揜衆困而&KR1826;心悵圭籥之駸遄兮逾四稔而迄今父¶
母孔逺兮懿親離而北南類連逵而分衢兮似同波而¶
<pb:KR4h0152_WYG_023-7b>¶
殊潯慈鳥忻於共巢兮恒鳥悲乎異林彼纎羽之㣲族¶
兮亦命侣而跢跦何生人之含靈兮乃離羣而弗如咏¶
清人之介駟兮感放士之鳴鴸姬公畏於熠燿兮尼父¶
唶夫蟪蛄屈托乘於螭豹兮莊寄徑於&KR0146;鼬在聖哲而¶
固然兮攬古人而重欨哀吾生之罹郵兮背中土而播¶
荒粤戴盆而伏嵁兮望崦嵫之末光神怳悢而蜚颺兮¶
形臠巻而傖囊睇孫水之浩渺兮瞻靈闗之峻極聆猩¶
猩之夜啼兮履狒狒之朝跡尋終古之攸居兮問祝融¶
<pb:KR4h0152_WYG_023-8a>¶
之昔宅胥靡登而不懼兮魑魅過而奚慄崛&KR1976;颮揚兮¶
含沙影流喟兹徂春兮忽焉杪秋月令殊於九州兮瘴¶
卉華而嵗周若有人兮好我携㫖酒兮思柔采㯽榔兮¶
綴扶留贈相離兮結忘憂寒&KR1860;鷄兮為脯露江魚兮為¶
脩滇歌兮爨舞白日遊兮𤣥景浮獨持觴而懐逺兮雜¶
歎歗其向陬遂還軫而休室兮隱零雨乎寂夜引簟枕¶
而假寐兮遥夢歸乎親舍家人嘻以欵語兮閭里紛其¶
來訝衆鷄鳴而驚余兮晨光昒乎東射悵夢懽而覺悲¶
<pb:KR4h0152_WYG_023-8b>¶
兮淚承睫而交下假靈氛以歴古兮援龜頌兮余謝曰¶
明庭其布徳兮子行歸乎肆赦系曰莫靡荒服自中古¶
兮日月之表燭不普兮章亥步窮禹罔睹兮蘭津開道¶
行商苦兮碧鷄望祭使者阻兮余亦何為恒此土兮金¶
躍不祥順不忤兮樂天知命去何憮兮¶
　　續思𤣥賦(并序/)　(桑悅/)¶
　昔漢張平子以圖身之事吉凶隱伏難明作思𤣥賦¶
　予居京師數月觀之人情物理有難曉者因自號思¶
<pb:KR4h0152_WYG_023-9a>¶
　𤣥居士為續其賦云其詞曰¶
惟大化之茫茫兮邈瞢蕩其無垠極浮氣之斡營兮淘¶
五行以鑄身(五行之氣糅雜不齊故稟氣多濁/曰淘天意為之去濁來清者矣)留帝則¶
之精鑿兮抱羣聖之貴珍(列聖所貴/同此性善)流涓涓以瀉澗兮¶
糅滿湊而夾塵(喻天理幾㣲/雜於物欲)穩衡衡以徵濾兮膠谷投¶
以逗真(勝私復/禮如是)出清冷於熛霍兮歸鎮静於紛繽混太¶
初以翾騖兮悲衆物之不純(明出仕/之由)繄長江之湛湛兮¶
窈窈其沚泫湜有瀬兮芬苾有芷(二句屬興三/百篇家法)茹秉徳¶
<pb:KR4h0152_WYG_023-9b>¶
以鼂飫兮紛或迎而迪理孰有濡而不潤兮孰有翼而¶
不起吐火霧以糅錯兮憚毫光於一指孰呦呦以滿聽¶
兮攝霍鳴乎在子(汲冡周書云周時/有獸名曰在子)餐桃漿於金墉兮¶
味甘露於沃渚(張華愽物志沃渚之野/有甘露食之人壽千嵗)謂肝腸之葷穢¶
兮薄天閽而叱止汨淵居以没景兮作溟漠而延佇田¶
甫田畇畇兮鑿搢稗而藝黍懷美人於寥廓兮敢遺芳¶
於下女彼古聖之涵被兮翼踵輿於平丘事慄慄於刻¶
木兮(黄帝上仙其臣/刻木以朝諸侯)朝鬻鬻於委裘矧祖宗之渥徳兮¶
<pb:KR4h0152_WYG_023-10a>¶
又藎臣之好修㧞傅說於版築兮舉寗戚於飯牛巢父¶
出而就祿兮州支起而運籌咀宣尼之委脯兮觴三五¶
以遨遊恨毫芒之不建兮𨓆貧賤之可羞攬明月於燕¶
臺兮逝將去而夷猶閉旅闗以靜俟兮間徙倚乎長臯¶
冀植葱之成韭兮(埤雅云王道/明葱為韭)恐蘭委而化茅鑒朋詒¶
之樸滿兮媿戚投之佩刀憑旱雲以輸悰兮痛賈生之¶
弗遭(賈誼傷已不得行/道於時作旱雲賦)悵歴仕之不遇兮軫仲舒之賦¶
騷(董仲舒作/仕不遇賦)捫萬象以般礴兮亦何自失於囂囂守專¶
<pb:KR4h0152_WYG_023-10b>¶
誠於拯物兮撫大化而鬱陶初予選日以朝宗兮馬垂¶
頭而𤣥黃假詹尹而詢占兮衡氣機而莫量執稷契之¶
陳靶兮佩伊吕之餘囊觀天瞇以探兆兮鷓鴣忽鳴乎¶
中堂進揆途而聽瑩兮𨓆離則而徬徨荃育徳於深宫¶
兮開明堂而聽政目絶傾乎柔㬅兮耳不聆乎衛鄭役¶
田文以接士兮驅巷伯而治佞優&KR0591;御之岳岳兮賞從¶
諫之羸正向子遷乎卑室兮沈潰徙而出境五侯負乎¶
羈絏兮三家奔乎詔令圖澄長髠以力作兮左慈刋眩¶
<pb:KR4h0152_WYG_023-11a>¶
以委命嘗九天之梗味兮和鹽梅以調證審八表之虛¶
凑兮進藥石以愈病才有峻而莫嫉兮功有大而莫競¶
光龕煒以昭近兮惡私恩之燈燭刑垤坎之昭示兮邇¶
鞶珩其必戮温詔令以參繚兮郵逓氷於春谷崇國塹¶
以懐夷兮曾鞠武之可黷倡優拙而呐呐兮吉士悃愊¶
而恧祿披端練汰乎飛漓兮躬質亮迴乎華褥鐫羸遺¶
之并噬兮克限田以為躅力儲豐以熟凶兮毁璧珠而¶
比榖鑒尤物之為痏兮炎禎祥而豫撲礫不遺於鰥寡¶
<pb:KR4h0152_WYG_023-11b>¶
兮金精披於伯牧扈直毫以臨匱兮稽囘忠而必錄心¶
應龍而自畫兮浚瀦淤而疏瀆務根本而剝華兮一四¶
海而同俗淵洋洋以逝鱗兮野伎伎而奔鹿悵兹懷之¶
莫展兮臨河水而彳亍袵大易以行藏兮冀徵顔而判¶
辱紛毣毣以閵參兮何𤣥理之難徵孝婦稿禾以彪寃¶
兮子推抱樹而隕生雨采孝而密意兮火焚忠而莫靈¶
魯陽何揮而日駐兮秦青何唱而雲停耿㳟何拜而泉¶
湧兮鄒衍何嘆而霜零共工何觸而崩山兮杞妻何哭¶
<pb:KR4h0152_WYG_023-12a>¶
而隕城詢徃牒以昭晰兮胡邇鑒之𠖇𠖇諟本初而瑩¶
察兮不外蝕而虧盈盼中逵以旋車兮且縱覧乎八荒¶
披雲夢之霧褐兮表赤城之霞裳騎白鵠以上騰兮引¶
牽牛以服箱離雲旗之藹裔兮弄電幟之煇煌江祿邀¶
予於江淮兮姬晉歌嶠而稱觴懷所美於方壺兮翛然¶
贈之以扶桑容成愜予之才藻兮雙成訾予貌之不揚¶
悵形容之迭洩兮敢徙倚於帝鄉鋪予仁為木徳兮流¶
予智為天潢融予骨骼為四岳兮化予津液為三江(鋪/予)¶
<pb:KR4h0152_WYG_023-12b>¶
(仁以下四句有楚/詞以來無人道得)混吾我而俱喪兮獨與道而翺翔顧¶
兹遊之可樂兮念墜崖而忳傷茍吾真之未返兮焉斯¶
世之可忘¶
　¶
　¶
　¶
　¶
　明文海巻二十三¶
<pb:KR4h0152_WYG_023-13a>¶
　　謹案巻十九第六頁前五行布哈舊作不花今改¶
　　　後倣此　前六行額森舊作也先今改後倣此¶
　　　後四行巴延舊作伯顔今改後倣此¶
