# -*- mode: mandoku-view; -*-
#+TITLE: 明文海
#+DATE: 2015-08-25 00:42:47.820000
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷二百七十五
<pb:KR4h0152_WYG_275-1a>¶
欽定四庫全書¶
　明文海巻二百七十五　　　餘姚黄宗羲編¶
　　序六十六¶
　　　詩集¶
　　訛草自題(唐俞/)¶
世界盡訛也自齊諧白雀開天為訛之祖而嗣是牛鬼¶
蛇神種種不一遂有贅槐安飄羅刹騎鯨化鶴擾龍修¶
羊伴入籠之雙鵞感渡河之三豕雲中雞犬月下箜篌¶
<pb:KR4h0152_WYG_275-1b>¶
是耶非耶傳疑傳信又况愛憎之口風影之談去来萍¶
梗之蹤跡蒼黄誰主寵辱何憑於是吾友木叔氏甫入¶
春明倐而目為烏有先生矣及天際歸舟布帆無恙相¶
驚以伯有相慕以文成相怡恱以更生又羣譁曰此詩¶
題也余蚤知木叔博物君子能辨實沈臺駘自可使不¶
為祟何必乞南斗禱度索君且也修文之役上帝雖命¶
而負此史才半臂子京雙椽影裏有人留住固無煩諸¶
君子慼慼木叔一肚子不合時宜啼笑於詩文一肚子¶
<pb:KR4h0152_WYG_275-2a>¶
不合時宜之詩文禪於酒隠於色荷劉伶之鍤化鄭泉¶
之壺隨蜂蝶於蓮香染唾華於廣袖即死亦不復恨雖¶
然七尺可輕微言恐絶性癖耽佳有生之樂樂反生耳¶
姑相與妄言之子以優孟衣冠余作黎丘供奉大招耶¶
七發耶吞聲太白感夢巨卿聊借五言宫徴之音以當¶
三日庚申之守此事訛也此句亦訛也命之曰訛草而¶
以博好事者破涕而為笑也¶
　¶
<pb:KR4h0152_WYG_275-2b>¶
　¶
　¶
　¶
　¶
　¶
　¶
　¶
　明文海巻二百七十五¶
