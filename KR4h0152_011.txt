# -*- mode: mandoku-view; -*-
#+TITLE: 明文海
#+DATE: 2015-08-25 00:42:41.309823
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0152_WYG_011-1a>¶
欽定四庫全書¶
　明文海巻十一　　　　　　餘姚黄宗羲編¶
　　賦十一¶
　　　山川三¶
　　泰山賦(馬一龍/)¶
余昔聞孟軻氐之言孔子登泰山而小天下每栩栩然¶
託莊夢以神遊飄飄乎憑列虚而夙駕今既獨立萬仞¶
之巓可以𤣥覽委順之化一瞬宇宙芥子乾坤芻狗萬¶
<pb:KR4h0152_WYG_011-1b>¶
物睥眤崑崙驅鬼神於方册發造化於斯文噫吁嘻重¶
陽赫戯兮撑藜結幕(重陽天也天九重重陽/赫戱光明貌俱見楚騷)積塊坱圠¶
兮(積塊地也見列子坱圠/音養扎髙下不平見騷)地維演絡(天柱折地維絶見/列子振天維演地)¶
(絡見/莊子)元公委龢兮(元公謂主宰之帝也見真誥委龢/謂陰陽積和而後物生也見莊子)象¶
器紛若(見乃謂之象形乃謂之/器見易傳紛若見巽爻)嶽瀆峙漼兮(謂五嶽四/瀆也峙髙)¶
(也漼音翠/深也見詩)靈蠢粲錯閱廣輪之埏垓兮(大司徒掌天下/地土之圖如廣)¶
(輪之數見周禮九州之外有/八埏垓地際也見淮南子)莫高匪山(古詩句/引用)指寰宇¶
之奠區兮以陳兩間(奠高山大川見禹貢區以别/矣見論語卑高以陳見易繋)孰為¶
<pb:KR4h0152_WYG_011-2a>¶
中髙兮(嵩為中嶽在河南汝/州嵩髙之名見都賦)神岳天鎮之莫攀(詩曰維/岳降神)¶
(謂之神嶽建武頌曰配/天作鎮謂之天鎮也)玉人金像之瓌富兮(嵩山有玉/人高五寸)¶
(甚光潤出没無常見嵩髙記又曰巖下佛圖/竒妙有一大金像見仙經瓌富見天台賦)三臺二室¶
之紆盤(三臺漢武東廵過此山遂以名焉見雜/道書二室太室少室也戴延之西征記)孰為秀¶
壁兮(衡山叙曰竦/秀壁於蒼眉)赤帝館其層巒(赤帝館其嶺見/南嶽荆州二記)石囷¶
寳洞之&KR1949;邃兮(晉書劉麟之採藥至衡山見二石囷盛/𢎞之荆州記曰衡山之寳洞&KR1949;音淡雲)¶
(貌邃幽/深也)竦朱陵紫盖而㠝岏(衡之朱陵謂之靈臺又謂/山有三峯其一名紫盖見)¶
(盛𢎞之荆州記㠝岏/音賛完見髙唐賦)當畢昴之精者(春秋元命苞曰畢/散為冀州分為趙)¶
<pb:KR4h0152_WYG_011-2b>¶
(國立為恒山宋均注/常山是畢昴之精)欎臨代頫趙之竒觀(管子恒山北/臨代南頫趙)¶
(天下竒觀/見性理)𤣥泉神草之鍾瑞兮(五嶽圖曰恒山有太/𤣥之泉神草十九種)朔¶
野拱疊嶂之晴嵐(唐太宗登恒山之文亘朔/野而標竒人曰疊嶂參差)稱玉井之¶
名者豫表秦城之固安(太華為豫州表鎮之山見周官/漢書賈誼過秦論曰秦王踐華)¶
(為/城)石鼓沆瀣之不朽兮(華山記山頂有/石鼔靈泉之所)聳柏箭蓮茅而¶
上叅(韓子秦昭王以松柏之心為博/箭華山記曰山頂生千葉蓮花)或㧞天柱玉樓之¶
秀(葛仙翁傳崑崙一曰天柱仙/傳拾遺崑崙有玉樓十二)崛閬風𤣥圃之竒(十洲/記崑)¶
(崙山有三角一角正北名閬風嶺一角正西名/𤣥圃一角正東名崑崙宫王母居焉崛突起也)神舟福¶
<pb:KR4h0152_WYG_011-3a>¶
麓之美萃(辛氏三秦記終南山上有水神其水能載舟/神人乗舡行追之莫及福地記終南太乙山)¶
(内有/福地)玊堂石室之翬飛(福地記終南太乙山在長安西/南有玉堂又三秦記太乙山中)¶
(有石室翬/飛見詩)或背岷流而面彭蠡(伏滔逰匡廬序曰廬/山背岷流面彭蠡)插¶
雲日而闞川湖(叶見前仰插雲日/頫闞川湖之流)結岱根以聫五老(天/台)¶
(賦曰結根彌于/華岱五老峯名)䕃牛宿以曜九嶷若重岡連阜而躨跜¶
𤣥谷抗勢而凌虚(晉袁宏詩嵬嵬太行勢凌虚衍義太/行重岡連阜醫巫閭延袤萬里以為)¶
(長城躨跜危/險貌見文選)采苓之詠於國風㢘貞之羡乎夷齊(詩采/苓采)¶
(苓首陽之巔/㢘貞見騷)隐耀真之隂室烜朱明之陽宫(見謝靈運/羅浮山賦)¶
<pb:KR4h0152_WYG_011-3b>¶
丹芝挺於芳谷蒼梧接乎𤣥穹(山海經南山蒼梧之邱/蒼梧之川其上有九嶷)¶
(山芳谷挺丹芝/見庾闡採藥詩)縣天河之綠湑綻秋日之芙蓉(見李白/九華山)¶
(詩/)太虛臨安之仰眠日月(天目二山在臨/安縣見杭都賦)虎牢熊耳之¶
睨占印東(壯印東眺虎牢西/睨熊耳見張協賦)駢華掩兮石龕星落於蛾¶
眉(一統蛾眉二峯相對周圍千里有石龕/百十二駢華見真誥星落見天台賦)嶘虚牖兮玊¶
狗狡走於崆峒(嶘音站危髙貌崆峒山下有洞其石上/出相傳洞中有白犬常㳺故號小篆為)¶
(玊狗峯見/韻府續編)類為山兮擅雄掔天景兮可蹤胡泰山兮弭¶
節(掔持也見楚騷志曰天景澄澈/弭止也按也徐歩貌亦見楚騷)豁銀海於詞工(銀海/目也)¶
<pb:KR4h0152_WYG_011-4a>¶
(詞工詩家/詞匠之謂)盖必有五物之崪儇譎(五物大司徒辨五土/之物儇音枚異也譎)¶
(詭也見/靈光賦)十形之逈傎異(楊泉物理論土地十形/傎音圭亦異見西京賦)母徳之¶
孕靈秘(物理論地者其道坤其徳/母智方而主藏故云靈秘)而媪神之運倕竒者¶
乎(媪神見漢/書倕匠也)然其為岳也溷羣逰之白鹿(王紹之始興/記含淮縣白)¶
(鹿城有白鹿岡縣尹政善則/白鹿出游泰山亦洞號白鹿)誇形見之青龍(南康記陳/蕃墓有青)¶
(龍岡人見青龍每現此岡/㤗山亦有此岡未聞龍見)證日曜之雲母(裴氏廣州記/增城縣有雲)¶
(母岡日出照之晃耀泰山有日觀峯/夜可見日出則為雲母日照之證)&KR1496;紫㣲之諸童(紫/㣲)¶
(南岳之仙人掌天下長生之錄諸童亦仙流/並見真誥泰山有紫㣲宫碧霞元君&KR1496;事也)借披衣以¶
<pb:KR4h0152_WYG_011-4b>¶
諧玊女(安城記萍鄉有山名玉女岡天當雨水先湧出/石岡有五色𤣥黄人謂之披衣玉女泰山有玉)¶
(女/也)脫遺跡而毁金牛(武昌記鳯闕南有金牛岡相傳金/牛出此岡岡邊牛跡尚存泰山聞)¶
(有仙人書金剛經在石後/為牛跡踐毁字畫不認)走三門以立砥柱(砥柱在山/西黄河中)¶
(流其形如柱禹鑿砥柱以通河三川既决謂/之三門泰山是乾坤砥柱沂泗汶三水遶之)搆半石而¶
奐仙樓(地理志零陽縣有半石岡岡上有石名仙樓/泰山有御帳四壁皆峭石若仙樓天搆者)謝¶
居玊笋(謝安所居有石一株安常倚對吟嘯北齊劉洙/名之為玊笋峯見續編泰山無字碑若玉笋)¶
素詠梅仙(梅仙峯名相傳梅福煉丹於此/危素有詩泰山亦有梅福遺趾)陋金粟龍蟠¶
而鳳翥(唐内紀明皇朝拜王陵見金粟有龍/蟠鳳翥之勢泰山亦然壯麗過之)豈玊浮圖¶
<pb:KR4h0152_WYG_011-5a>¶
獨秀而倚天(蘓軾賦獨秀峯髙百餘丈其詩云/倚絶玉浮圖泰山南頂上人呼云)大哉巍¶
乎岱出震屹兮(泰山屹然/居震之位)實衆岳之攸宗坤厚盤址兮¶
(易坤厚/載物)滋化源以發䝉(䝉物初生也滋/其化源見内經)遡黄帝建圖兮¶
春狩柴望而轍東胡吕政徼福兮封禪踵武以為功(黄/帝)¶
(制明堂圖其後倣之歲二月東廵狩至岱宗柴望秩於/山川見書秦始皇始以封泰山禪梁甫誇耀功徳以徼)¶
(福後世遂相傳以為盛事踵武見楚騷志曰先王廵狩/之典凡以為民後世侈以登封移以徼福其言㫖哉)¶
神霄峙於左兮(神霄在山/岳之東)迎翔陽於扶桑(翔日也暘谷/上有扶桑日)¶
(出所浴言迎日於東/也見木𤣥虚海賦)而揖葐蒀之翠㣲(葐蒀音芬温盛/貌翠㣲山勢氣)¶
<pb:KR4h0152_WYG_011-5b>¶
(之輕漂也/見蜀都賦)傲來拱其右兮(傲來山在/岳頂西南)媵大明於金樞(媵/送)¶
(也見楚騷大明月也金西方也樞/庚之朏位見𤣥虚海賦并參同契)而盻俄景之崦嵫(俄/景)¶
(日斜影也崦嵫日/出山也見楚騷)天門嶔峙(漢官儀泰山東上七十里/至天門嶔音唫兩山向也)¶
(有南天門上/天門二處)石磴崱屴(石磴見靈光賦崱音擇屴音力/山石貌見文選泰山石磴共三)¶
(百四十一盤髙四千三百七十四磴二千六百二十/四尺每盤盡處有少坦地行者定息復躡磴以行)雲¶
闕靄䨴(漢光武封泰山雲氣成宫/闕靄䨴雲貌見靈武殿賦)日觀崒嵂(㤗山記日/觀峯雞鳴)¶
(見日始出崒嵂音卒律山峯貌見文/選及經史通用其峯在封禪之東南)石閭神府之爌怳¶
(漢書武帝禪石閭道書福地記泰山下有洞天/鬼神之府爌音廣炾音况明貌見靈光殿賦)魯瞻秦¶
<pb:KR4h0152_WYG_011-6a>¶
眺而崝嶸(詩曰㤗山巖巖魯邦所瞻又泰山東南山頂/名秦觀者望見長安崝嶸音棖榮髙峻貌出)¶
(文/選)金狀玉几之瑋麗(列仙傳岱宗石室中有/金狀玉几瑋麗見文選)錄鑭璘彬¶
而粲呈(錄金色鑭音爛金光見經史/通用璘彬五色彩見西京賦)頫視而培塿則有¶
鶴山之茐鬱(培塿小土塊也見海篇泰山頂北/有鶴山上林水多茐鬱見山志)近接而¶
礧碨則有石馬之仰鳴(礧音壘碨音畏不平貌見靈光/殿賦石馬山在泰山頂西仰鳴)¶
(仰秣/而鳴)黄流嘌銳乎寒門(山志玉斚峯在岳頂嘌音表峯/之特起也寒門北極也見楚騷)¶
紫虚將嶬而易升(志紫虚山在岳頂西南嶬/音希山&KR1361;也升升中也)嶂列明月¶
兮(志明月嶂/在岳北)際接黎而參差(際接黎上通霄漢也/梵語参差不齊也)屏開¶
<pb:KR4h0152_WYG_011-6b>¶
岵疊兮懸倒景而下垂(志羣峯秀列若屏岵音户/山多草木貌倒景見仙史)囬馬¶
屹&KR0008;兮(志囬馬嶺上泰山上石磴漸峻乗馬至此不/能止也屹&KR0008;音乙葉山斷絶貌見南都賦)勢¶
澶漫而暈駛(澶漫平博也/見子虛賦)黄峴緜邈兮(志黄峴嶺勢甚/險峻土多黄色)¶
(緜邈長也/見吳都賦)狀詰屈而伏螭(詰屈委曲貌又艱阻也見/韓文伏螭如螭之伏也)巖¶
巖東柱兮天削成(志以方位别五岳言/東岳是為天之東柱)泰和穆沕兮無¶
將迎(言泰山岳神主造/物而無心者也)嵣㟐自若兮匪媚世(嵣㟐山石/廣貌見南)¶
(都/賦)胡人啓幻兮登封名無字碑碏(無字碑在岳頂始皇/所建碏音錯石雜色)¶
(也/)祖龍空圖植砟&KR0008;於千古(砟音乍碑石也&KR0008;音/恰石狀見經史通用)暴遺¶
<pb:KR4h0152_WYG_011-7a>¶
像於獨夫(秦政焚書坑儒自謂獨夫可以把持天下/故其不立文字後世即此便見其遺像矣)磨¶
崖砥跡究劖文於蕪没(劖音䜛斷/也又刺也)玉液淵澄(玉女池在/岳頂元君)¶
(祠右玉液之名起於此古文不及惟陸機/一讃後人侈大其說今遂為泰山大香火)假瀏濫以自¶
沃(沃叶瀏清也濫汎也言清浄汎濫可/以沃心則邪妄自除瀏濫見甘泉賦)嗟捨身之崖兮¶
懸空欲絶誰俶厲階兮(俶始也/厲危也)惎人顛越(惎音忌教也/見文選捨身)¶
(崖倒懸虚空中因其危險欲登是崖者如捨棄此身然/狀其險耳後人乃援佛氏捨身之說往往自投崖下盡)¶
(為虀粉矣愚昧/至此可哀也夫)天神下㵼簾垂玊龍(志天神泉在傲來/山百丈崖下懸流)¶
(下㵼如垂紳水珠/若簾形如玉龍也)翠華蔓草盆子偃躬首矗御帳兮松¶
<pb:KR4h0152_WYG_011-7b>¶
坪駐蹕(志御帳坪在岳之中道即秦封/五岳之地宋東封駐蹕於此)翼趨過化兮斗¶
母泚容(以上為先師過化處因下輿趨謁山岳靈神各/有廟貌先師孔子乃在斗母殿門廡間豈崇重)¶
(尊隆之意其徒/能無泚顙耶)亭袪&KR0034;之䡾䡾(亭泰山巖巖亭也袪&KR0034;/見真誥䡾䡾髙貌見文)¶
(選/)顝黝紏兮矯而(顝音骨獨也見文選幽虬/特出之貌矯舉也並見前)嘉明時以¶
絶苛歎往政於泣&KR0660;(巖巖亭即孔子問婦人哭處昔者/孔子過泰山聞婦人哭之甚哀使)¶
(子路問之云昔吾舅死於虎夫又死焉孔子曰何/為不去婦曰無苛政孔子歎曰苛政猛於虎也)𦍑紺¶
殿之隆棟兮承霓而棧齴也(言飛殿髙聳上承虹霓也/棧齴音湛眩髙峻貌見文)¶
(選/)丹撐枒杈而莖擢兮(撐音撑拄也枒杈參差/貌莖特起貌俱見文選)鱟梁而¶
<pb:KR4h0152_WYG_011-8a>¶
昈絢也(鱟音吼虬之彩色全者昈音户赤文也言長/梁朱畵五色如虹之赤文絢耀也見文選)華¶
榱璧璫而韡曄兮(華榱畵其榱也璧璫韋昭曰裁金/為璧當榱頭韡曄明盛貌見文選)虬¶
龍而騰翰也堂宇䆗窱而闃&KR0201;兮(䆗窱音咬跳深也静/也見文選闃音菊無)¶
(人貌見/易爻辭)廓厞而深衍也(廓厞見真誥/空曠之意)簷楹磊砢而訬霐¶
兮(磊砢音壘可壯大之/貌訬髙也霐開爽也)爣閬以肆展也(爣音倘閬/明朗也)其峯¶
㦸列兮森璱玊盤錯(璱音瑟鮮也/盤錯交結也)而刺霄漢以嶙峋其¶
崖珮委兮紛烟綃之突兀而墜厜㕒以雲仍(珮委見曲/禮厜㕒音)¶
(垂宜巉崕也爾雅雲/仍如雲之相仍也)其洞蟬聫兮(蟬聫不絶貌/見吳都賦)徧空&KR0034;¶
<pb:KR4h0152_WYG_011-8b>¶
乎風穴(空□音竹詐物在穴中貌又空也見/文選風穴見韻府石廪峯有風穴)淲氤氲而¶
靉蒸(淲音瀌淵深貌見海篇氤氲/洞中充塞之氣靉靆皆雲氣)其巖星懸兮㵼飛淙¶
而霤玊搴明垣以毓精俿偨之谷兮(霤玉言飛泉上如/玉霤明垣巖中虚)¶
(隙如有明俿/偨不齊貌)窅井幕而欱霧豁荖蓼以通明(荖蓼即&KR0034;寥/見潘岳賦)□¶
厯之石兮(□音宻歴分布覆/假貌見吳都賦)號五車而為□(應劭漢官/儀泰山有)¶
(石漢武用五車載不能上/因置山下為屋號五車石)儳羣羊而彚征(蘇東坡登黄/茅岡滿岡亂)¶
(石如犀羊䂳䂳有聲彚/征見易以類相從也)截彼臺兮螮蜺㨗弈而墱道逶¶
迤(螮蜺髙貌墱道閣道也逶/迤長貌又行貌見文選)通天𢎞敞而珠斗上侵(通/天)¶
<pb:KR4h0152_WYG_011-9a>¶
(古臺名𢎞敞大開也俱見文選珠/斗見選詩謂臺之髙侵星斗也)粤彼泉兮潜㕎隂潤¶
以慘廪(山旁穴曰㕎潜㕎見文選/慘廩寒貌易曰井冽寒泉)涌駟漢箕湛玉(涌泄/出也)¶
(房駟在天漢之旁箕水/玉穴出者湛然如玉也)澶湉泓澄吾見其為池兮(澶湉/音纒)¶
(恬安流貌泓深大也/澄清澈也俱見文類)色縞而雪朗(見郭璞/鹽池賦)澒溶奫潫(澒/音)¶
(汞溶音涌言水如汞之溶也見騷/奫音氲潫音淵廽縈之貌見文選)浮金而瀲彧(隋江總/天淵池)¶
(鋊日宿夜浪浮/金彧音域文貌)又&KR2243;其為井兮竅地濬素瀱之香(瀱音/計爾)¶
(雅有水曰瀱無水曰/汋泰山有香井故云)入汶滙諸水之族(泰山天井之水/在岳之東北十)¶
(里許廣數畆諸谷之/水由東轉南入於汶)迅澗溪之蜿蜒(蜿蜒言盤/廽屈曲也)散瓏&KR0785;¶
<pb:KR4h0152_WYG_011-9b>¶
於林曲(言澗水之聲如玉/也瓏&KR0785;見法言)灝瀬潏而長逝(瀬濆為湧泉/見吳都賦瀎)¶
(潏為疾流/見南都賦)河環帶以自束(言河環如帶之束也㤗/山如礪黄河如帶楚詞)又若¶
氣滋若形完□□莽尊(□□音阿那木盛莽尊草/叢生也見西京賦指草木)&KR0008;&KR0008;¶
㺦猭(&KR0008;&KR0008;音咸獲疾飛貌㺦猭/音聮銓獸走貌指鳥獸)造化之不能盡藏者而¶
名物之不可以悉言秦松之擢本橚矗(擢本髙聳貌橚/矗音肅觸長直)¶
(貌俱見/文選)茷骫糾蟠(茷骫音㧞委茷木枝葉盤紆也骫&KR1990;/屈見楚騷糾蟠謂樹如龍蛇盤屈糾)¶
(結也見/文選)漢柏之㧝莖蓊蒨(㧝音加亂也/蓊蒨茂盛也)輪菌嬋媛(言屈/曲而)¶
(羙/)唐槐之□㙷黝儵(□㙷音鏘戢枝柯相重叠/貌黝儵茂盛貌俱見文選)葉槰柯¶
<pb:KR4h0152_WYG_011-10a>¶
攅(槰音迸與攅/皆言簇生也)椿梧梓檜最觜敷華參苓蘭蕙镺蔓芬¶
葩(最觜林木榮積貌镺音祅長也見/吳都賦芬葩南都賦曰斐披芬葩)琪樹璀璨而蝟出¶
芝房宗生而異荂(山海經崑崙之墟北有琪樹璀璨音/垂燦珠垂貌見天台賦蝟出如蝟毛)¶
(之多也宗生言種族繁/生也荂榮也俱見文選)蟎蛦而朝雊(蟎蛦音蔽夷即雉/雞也朝雊朝鳴也)¶
(俱見蜀/都賦)觀鶴而翩翻鵁鶄翡翠鳩爵鷹鸇肆啄蔓藻刷¶
羽漪瀾(蔓藻海藻之屬刷刮也漪瀾清水也言鳥/啄食於海藻刮羽於清水也俱見文選)虎豹¶
穴其隂熊羆咆其陽(郭樸巫陽山賦熊虎隂而/夕䐾咆哮也見蜀都賦)貛兎貂¶
貍蒼狐白狼&KR1750;&KR1750;騃騃(音否俟趨曰&KR1750;行/曰騃見韓詩章句)趠超騰驤(吳/都)¶
<pb:KR4h0152_WYG_011-10b>¶
(賦曰騰趠飛超/騰驤見西京賦)顧兹岳之神異兮他山莫&KR2283;極天蟠地¶
兮余徴典籍繄𤣥聖為仰止兮冠古今而並立逺賢於¶
堯舜兮亦道合乎天則余復紹聞衣言按圖深索馳神¶
運思窮究脉絡故知泰祖崑崙去天一握(崑崙天地之/中心中原崑)¶
(崙正脉東至㤗山為龍西以華山為虎去天一握/見廣異記云孤雲兩角去天一握言其與天近也)大經¶
所㑹元氣磅礴(大經所㑹之謂谷/見素書磅礴見莊)山介止於水濵海環¶
抱其地絡神州盡天府之九則(崑崙東南謂之神州中/和&KR0245;鄉帝王之宅聖人)¶
(所出也王嬰古今通論天府見劉敬傳及周禮地/官九則楚騷地方九則九則即九有九州之謂)南贍¶
<pb:KR4h0152_WYG_011-11a>¶
宿女牛之孤虚(佛書以中國呼為南贍/部州在女牛二宿之間)鍾光嶽兮¶
聖賢誕生膺厯數兮帝王攸居再瞻燕冀轉盻荆¶
徐頌祖徳於畿甸(我祖起/兵泗州)美王業於巫閭(文皇遷/都於燕)¶
(巫閭山/在其後)此真邁跡於古今而重光於唐虞者也又¶
孰知㑹昌景福崑崙邇蜀(言天帝運期而㑹慶建/福也見蜀都賦圖經曰)¶
(凡山皆祖於崑崙崑崙邇蜀之西南山有岷嶓發/源岷嶓山在梁蜀地逮湖南則為楚境今承天為)¶
(聖天子所生之地故/敘言山川之所從來)衞行脈中(出黄帝/内經)形勢連續¶
天精地粹(見性/理)翼軫菀簇(楚為翼軫分野/菀音鬱簇聚也)篤生聖¶
<pb:KR4h0152_WYG_011-11b>¶
王龍飛五位滌除𤣥覽(言内無思慮外無情撓洗/心息念萬事俾無疵病見)¶
(老/子)繼天作配以六合為家兮錯峙承平(錯峙列居/也見蜀都)¶
(賦/)其恃有形之險兮山川丘陵(易曰地險山/川丘陵也)若泰¶
山之鞏兮輿圖允寧其視無形之險兮天徳胙明¶
(胙分錫也言天錫以明/徳也揚子曰天胙光徳)若尼甫之晠兮(晠盛美也/楚騷大人)¶
(所/晠)奕世炳靈(奕世言世世也/炳靈見左賦)盖不必誇功兹岳而¶
千萬年穆穆迓衡余忝絲綸兮册命恪膺逴勩齊¶
魯兮大禮告成暇爾解紱兮塵鞅惟息睎目六指¶
<pb:KR4h0152_WYG_011-12a>¶
兮(睎目見騷六指謂上/下四方也見荀子)揚靈紓逸建虹旌以迤邐¶
(揚靈揚其光靈猶言舒展意氣也虹旌以/虹霓為旌也皆見楚騷迤邐行貌見文選)率望舒¶
而先驅(望舒月御/也見騷)後飛㢘以躡軌(飛亷風伯也/軌轍跡也)駟¶
𤣥牡而驂虞揮霍天日跨躐雲霞目竭無垠手拂¶
若華真有造化為徒而悲區區為井蛙者矣於是¶
乎擬泰山之氣象兮即砥礪以自律齎銳於亢爽¶
兮恒迷復而若惕(易迷/復凶)竊時中而在寢兮(在察也/寢奥也)¶
(言入聖人之奥在/寢見楊子法言)願軻學之踐跡曲江賞兮玩情¶
<pb:KR4h0152_WYG_011-12b>¶
(唐人上已遊賞於曲/江杜少陵有麗人行)乗槎遊兮幻術油幕恣兮俠¶
驕(長安貴公子春時遊晏風雨以/幕覆之盡歡而歸見天寳遺事)八駿周兮漫軼¶
(周穆王少好神仙嘗欲使車塵馬跡徧於天下/乃乗八駿之馬觴王母於瑶池之上太平廣記)余¶
無負於大觀爰修詞以繪飾¶
　　青蘿山賦(王漸逵/)¶
王子居於青蘿山與世邈隔者殆十餘年客有過而訪¶
之王子與之登懸石之臺竚孤雲之頂天八表以敞開¶
雲若合而復逈冐欎藍之無際涵元灝於將溟王子顧¶
<pb:KR4h0152_WYG_011-13a>¶
客而語之曰此亦可以言樂矣乎客曰樂矣而未大也¶
真矣而未竒也吾聞白雲之髙足躡雲霞星斗可呼西¶
樵之石神鑿鬼劈靈洞虚無羅浮之𤣥秘實神明之奥¶
宅黄嶺之崒峛(黄嶺在東莞/下臨溟海)固溟壑之上都也斯則大¶
而竒矣王子曰如子之言則兹山之所以為大而竒者¶
殆非夫人之所能識矣客愕然而問曰何為其然也王¶
子與客顧而指之曰今夫東溟然而窿若雲若烟者非¶
羅浮乎客曰然今夫西亘焉而齊若坐若眠者非西樵¶
<pb:KR4h0152_WYG_011-13b>¶
乎客曰然今夫北擎焉而崛斷而後連者非白雲乎客¶
曰然今夫南屹然而闗瞰於無埏者非黄嶺乎客曰然¶
曰此則吾固有之天常與之而周旋者也乂何外是而¶
求旃且物之凝滯者不得其會器局者不貫其全若随¶
寓而有礙固所處之或偏是以居西樵者不覩夫羅浮¶
處白雲者無見於黄嶺豈髙大之相虧殆中孚之未應¶
惟夫兹山巋然中正匪髙而尊不竒而勝緬四山之翕¶
輳含羣動於至静故自東自西自南自北興冥神契舉¶
<pb:KR4h0152_WYG_011-14a>¶
目而得雖異境而殊途實同歸而致一嗟乎學亦有然¶
者惠之和夷之清各造行之極至猶未免於小成矧渣¶
滓之不融抑大原之未瑩夫合内外人已而一之者心¶
之通也無逺近大小而體之者道之中也是以書掲允¶
執之義孔稱大成之宗子思著未發之訓顔淵修具體¶
之功兹固天人之相授歴今古而皆同者也客喜而笑¶
曰今日益矣於㳺觀得進學焉古人貴觸類而長良有¶
覺也於是王子與客把酒嘯歌林木振舒泉冷冷以助¶
<pb:KR4h0152_WYG_011-14b>¶
興風飄飄而吹裾窅然而起𤣥思欲別而顧踟蹰但覺¶
此心全露萬象森如與天宇之俱霽不知吾身之為太¶
虛也¶
　　少華山賦(吾謹/)¶
　古者名山大川莫不有紀誌所以備觀風辨物之採¶
　擇也少華山僻處東南之荒陬近稍聞於世而猶未¶
　顯予得造而登焉實壯其形勢以為不可無辭章以¶
　表暴之而使觀風辨物者之冺於見聞也遂援筆而¶
<pb:KR4h0152_WYG_011-15a>¶
　賦之辭曰¶
大江之西百粤之東有曰少華峙於其中想其肇崖也¶
奔熛怒馳祝融飄朱光奮火龍騰神力施𤣥功噴薄隂¶
陽吐洩鴻䝉乃使地螾運土靈鰲負躬招拒持鉞威仰¶
景從琢削鏤刻敷青布葱模太華之竒狀閱數元而就¶
功爾其形張四維勢吞楚越矗青冥而黭曖軋坤軸而¶
崩坼跨江夏以盤踞帶閩海而逓接環以衆山連絡不¶
絶岡脊嶕嶢峯巒岉崛倚伏奔驤嶚&KR0034;嶻峛周圍繚繞¶
<pb:KR4h0152_WYG_011-15b>¶
屹&KR1885;鍔列似斷似續疑崩忽嶪逺而眺之若隐若顯或¶
明或滅惟烟霧之霮䨴杳蒼冥之揺拽近而即之黛色¶
熒瞳𤣥姿空㠔覺后土之鴻龎迷太清之昭徹乃若陟¶
巍巔歴巖壑睠形勢望環拓則崆&KR3156;嵣&KR3596;屹屼嵁崿巉¶
巖峭峍縹綃相薄翶嶼騰崖沙柱石閣參差茈萀崒倚¶
錯落或坻坂之硎磏或堂宻而壙墎時峻隴之逶迤忽¶
幽谷之寥廓亘淵涯之無極臨空洞而㫬曤怪石齒列¶
巧形異名磈礒碨&KR1235;縝出叢生疑下墜而弗隕似深伺¶
<pb:KR4h0152_WYG_011-16a>¶
而將騰或宛轉以蹁躚或碕䂺而憑陵若相拱以蹲跱¶
猶争蹀而互攖如龜虬之贔屭恍鳥獸之飛鳴名卉竒¶
木遝雜紛産蟠蛇屈蠖綴華凝菼埵濕綢繆交加蜿蜒¶
飛紛散陰糾結攅攬葳蕤旖旎集千萃萬其山川之大¶
約則若珊瑚之玲瓏琅玕之翻覆乆睇則奪目而眩睛¶
攀登則神駭而皇惑恍惚升焉若雲陟而空舉宛入㝠¶
而㳺渺縱跡淡漠之鄉凝神八極之表瞰日月之出入¶
捫翼軫於昏杳昭赤道之經横森南極於縹緲九江彭¶
<pb:KR4h0152_WYG_011-16b>¶
蠡淼瀁奫潫淈汩無崕瀺灂廽旋洪濤洶湧光色連天¶
長江西下涵漫洄澶流澄泛綠滺㳺漣湉糅羅紛列舉¶
在目前爾其矚衡嶽望九嶷眄白鹿盻匡廬隐朱陵之¶
深邃彷雲臺之依稀瀑布飛練於千仞五峯攅聳而披¶
離雖丘阜之紆曲舉一視而周知若乃白雲四起溟欝¶
氤氲覆空澔紆佁儗繽紜紛靉靅以凝沍極瀰漫而渾¶
淪失峥嶸與寥廓如兩儀之未分時乃大塊噫氣天風¶
䬀䬟振蕩百川沸擊宇宙(叶/紬)如軋千&KR0756;之迅焱鼓砰磕¶
<pb:KR4h0152_WYG_011-17a>¶
於遐陬奮三軍而赴戰馳萬馬之驫飍又若朗月懸空¶
光燭四山萬籟寂憇澄瑩烱然禪宫仙闕廊檻晴鮮則¶
如躡清虚入廣寒坐貝六逰珠巖清魂潔魄灑滌心源¶
倐忽羽化翛然登仙或落雪四周素光浮炫晶輝照燿¶
混涵燦爛指顧瞬瞵景移象換綴瓊枝鎪璐橑起瑶臺¶
開珵院爽塏洞明朗徹幽燕偉竒態之類兹猶不能以¶
悉殫軒轅之所不能歴重華之所不能至徒悵望以終¶
身奄徒老而野死盖靈異之所在乃造物之深秘何浮¶
<pb:KR4h0152_WYG_011-17b>¶
丘與葛𤣥幸踪跡之一寄帝憫予之好逰遂降命而錫¶
畀於是得以罄其幽𦕈盡其形勢恬然假&KR0304;兀然長踞¶
觀元化之始終冥經天而緯地與太初逰於無端曾何¶
形氣之足以凝滯¶
　¶
　¶
　¶
　明文海巻十一¶
