# -*- mode: mandoku-view; -*-
#+TITLE: 明文海
#+DATE: 2015-08-25 00:42:51.770878
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷三百九十七
<pb:KR4h0152_WYG_397-1a>¶
欽定四庫全書¶
　明文海巻三百九十七　　　餘姚黄宗羲編¶
　　傳十一¶
　　　儒林¶
　　黄景昌傳(宋濓/)¶
黄景昌字清逺一字明逺縣之靈泉人其先與太史公¶
黄庭堅同所自岀四歲入小學十二歲能屬文長從方¶
鳳吳思齋謝翺逰益通五經諸子詩賦百家之言尤篤¶
<pb:KR4h0152_WYG_397-1b>¶
意書春秋學之四十年不倦三傳異説學者不知所從¶
景昌據經為斷各採其長有不合痛辭闢之不少恕作¶
春秋舉傳論巴川陽恪著夏時考正言三代悉用夏時¶
不改月數景昌以左氏縱不與孔子同時亦當近在孔¶
子後作周正如傳考建安蔡沈集衆説為書傳世無敢¶
議其非景昌獨疏其倍師説數十百條作蔡氏傳正誤¶
古今詩體製雖相襲而音節則殊近代以此名家者亦¶
罕知其説景昌以古人論詩主於聲今人論詩主於辭¶
<pb:KR4h0152_WYG_397-2a>¶
聲則動合律吕可以被之金石管絃辭則文而已矣乃¶
集漢魏以來諸詩各論其時代而甄别之作古詩考景¶
昌善持論出入經史衮衮不窮如議法之吏反覆推鞫¶
其人辭不服不止故其所言皆綽有理致他著述尚多¶
不能備陳景昌年既耄猶執筆刪述不已或勸其休景¶
昌曰吾豈不知老之宜佚哉恐一旦即死無以藉手見¶
古人耳晚自號田居子述田間古調辭九章賔客至輙¶
揭甕取酒共飲酒酣取辭歌之以筴擊几為節音韻激¶
<pb:KR4h0152_WYG_397-2b>¶
烈聞者自失不知世上有富貴也景昌事親孝親歿哀¶
泣至終䘮遇孤姊甚戀戀懷鄉人有恩重紀至元二年¶
卒年七十六¶
　贊曰縣之立言之士名不著者三人宋元祐紹聖間¶
　有朱恮者師黄山薛大觀大觀得平陽孫復春秋之¶
　學恮悉傳之嘗著春秋羣疑辨若干巻宋季有蔡慶¶
　宗光逺者以春秋舉於鄉後以恩補官至武進丞亦¶
　著春秋集解若干巻有陳訥升之者通周易得先儒¶
<pb:KR4h0152_WYG_397-3a>¶
　未發之祕亦著河圗易象本義八巻今皆散佚無存¶
　或僅存人亦鮮知之者竊意事功之實行難忘語言之¶
　空文易冺故致是爾然則世之傳者亦何往而非空¶
　文哉必繫其學之醇疵醇則習之者多疵則傳之者¶
　少也嗚呼信如是説古之荒誕不經之文縱横捭闔¶
　之術可謂極疵矣至今熟在人口者又何其多耶是¶
　蓋有不可曉者意亦有幸不幸存焉幸不幸天也天¶
　則非人之所知矣雖然人衆者勝天文之得傳與否¶
<pb:KR4h0152_WYG_397-3b>¶
　實繫乎後之人天何預哉今觀景昌所著之書亦捋¶
　散佚無存矣濓為此懼故得而備論之¶
　　葉秀發傳(宋濓/)¶
葉秀發字茂叔其先由括徙金華為金華人秀發師事¶
吕祖謙唐仲友極深性理之學以餘力為文輙擢慶元¶
丙辰進士第弟子慕之從其學者歲至數百人初授福¶
州長溪簿丁父憂而歸服除轉慶元府學教授秀發嘗¶
著論語講義發越新意以誨諸弟子且曰聖門授業之¶
<pb:KR4h0152_WYG_397-4a>¶
源無過此書然義理無窮倘一切沿襲舊説吾心終無¶
所得若欲見諸行事是猶假他人之器以為用用之於¶
已且惴惴焉不以為便况欲假人乎哉時鉅儒樓鑰史¶
彌鞏婁昉鄭性之楊簡袁爕皆器秀發與之交而于簡¶
問難尤切毎至日昃忘食簡自謂有所啟發得邊詹顧¶
葉四子為喜葉蓋指秀發也秩滿闗陞循從政郎建寜¶
府政和令丁母憂服闋調安慶府桐城丞金人犯蘄黄¶
二州桐城為隣壤萬目睽睽不能保騎兵將廹家人號¶
<pb:KR4h0152_WYG_397-4b>¶
泣求避秀發叱之曰此正臣子竭力致身之日雖死何¶
憾茍先去之如一邑生聚何修城浚濠日為備禦計㑹¶
金人使諜者至秀發擒之亟斬于城上以狥金人計沮¶
不得近邑賴以完事定制閫忌其功不自已出上其擅¶
斬非法降廸功郎未㡬再叙改合入官授宣教郎知徽¶
州休寜縣俄以前事論奪秀發退居餘十年無一毫觖¶
望意獨憤李誠之之寃上書訟於朝初誠之守蘄蘄陷¶
一城士卒皆戰死無降者誠之亦望闕再拜㧞劍自剄¶
<pb:KR4h0152_WYG_397-5a>¶
議者不録其忠反咎其不能全人故秀發不平而訟之¶
言辭朗烈聞者降歎史彌逺當國人有自桐城來者彌¶
逺以秀發事為問其人厯言撫綏安定之詳且謂某等¶
得保首領至今皆葉桐城之賜不然已無桐城久矣彌¶
逺頷之從容問參知政事宣繒其言同彌逺嘆曰㡬失¶
賢矣即日起發擢知真州楊子縣轉奉議郎差監都進¶
奏院越七日僉知髙郵軍髙郵為淮東𦂳治時尚繹騷¶
弗寜秀發上五䇿一曰防海道二曰審邊城三曰擇武¶
<pb:KR4h0152_WYG_397-5b>¶
守四曰練軍實五曰蓄財用而以正人心作士氣為之¶
本言多聽髙沙三十六湖水髙而田下隄防不固則千¶
里一壑民且無稼秀發建石埭以䟽水勢瀦洩有恒無¶
乾溢之病其後馬光祖來為守行埭上思秀發功構堂¶
樊梁之隄以祠焉尋轉承議郎疾作上書乞致事特陞¶
朝奉郎已而疾甚力劾去貪墨吏人勸其何自苦如此¶
秀發曰不可吾死後彼必殘吾民以逞同列來問病整¶
襟對坐惓惓以究心邊事為屬無他言其忠義出於天¶
<pb:KR4h0152_WYG_397-6a>¶
性至死不變如此紹定庚寅九月卒年七十卒之日惟¶
遺書籍數篋弊衣一襲至無以為殮當屬纊時民夢秀¶
發擁髙牙大纛入嶽祠民疑其為神遂肖像而祠其中¶
云秀發夷險一節臨事惟可以義動不可以勢利刼澤¶
物之念則若饑渴然居田里日有犯私鑄者縣令趙善¶
琛欲重其刑而連坐之秀發曰刑一成而不變君子所¶
盡心焉縱姦固失傷善亦豈為得哉善琛為之止有悍¶
戾者日嗜鬬富人疾之欲以嘯聚之名寘於法秀發白¶
<pb:KR4h0152_WYG_397-6b>¶
於郡守鄭如剛曰血氣之爭則有之嘯聚則未之聞也¶
民因得不死秀發卒後累贈朝議大夫學者尊之曰南¶
坡先生所著書有易説周禮説論語講義及詩文行於¶
世子夢擇孫振祖皆出仕能以清白世其家云¶
　贊曰濓嘗讀國學進士王若訥記秀發桐城斬諜事¶
　未嘗不流涕而嘆也當金人陷蘄士大夫析圭儋爵者¶
　或納欵賣降之不暇有若秀發者官僅一丞耳則不¶
　顧妻子嬰城固守法宜在所褒嘉顧以擅斬而罪之¶
<pb:KR4h0152_WYG_397-7a>¶
　果何道耶譬有丈夫焉居深山中盗欲舞刀劍刼其¶
　財先遣㳺偵以察虗實其𨽻怒殺偵者丈夫乃不責¶
　盗而責𨽻可乎不可也國之政如此將何以致乎治¶
　耶宋自是而微矣嗚呼自古當季世變白為黑倒上¶
　為下若斯之類甚衆人所不能堪而秀發安之抑賢¶
　矣哉¶
　　喻偘傳(宋濓/)¶
喻偘字伯經義烏人其從祖良能與兄良倚同入太學¶
<pb:KR4h0152_WYG_397-7b>¶
又同登紹興丁丑進士第其季良弼亦太學生晚以特¶
科補新喻尉皆以文學稱而良能最知名偘早從良弼¶
學繼受經于永康陳亮復由太學諸生登慶元己未進¶
士第調宣城尉有境外盗狙入尉界内偘登執之歸于¶
府府帥臣丘崈異之乃立所由尉庭下曰盗逃出境尉¶
不執䦨入境他尉乃執邪所由尉震恐開禧丙寅金人¶
犯淮府檄令尉二人餉軍由歴陽逹鍾離鍾離乃敵衝¶
要法當以重兵䕶糧䕶不滿千人令畏縮不敢前偘奮¶
<pb:KR4h0152_WYG_397-8a>¶
不顧難諭鄉長老召募足千數即行道經含山有兵敗¶
回揚言於衆曰我曹潰矣將以糧資敵乎弗去懼殱耳¶
民愕視亡䇿將逃偘曰事急矣乃命弓率執大斧而前¶
曰設遇敵尉必先死職也終不負國汝未必死乃負尉¶
耶欲去視吾斧民不敢動卒致饋於濠糧有羡衆謂尉¶
宜得偘悉歸于公府遷慶元府觀察推官丁父憂不赴¶
調隆慶府觀察推官真德秀來為帥素知偘能文見偘¶
與屬吏迎道左為之改容思論薦之未薦德秀去偘乃¶
<pb:KR4h0152_WYG_397-8b>¶
以選人為宜春丞宜春地連贛吉吏珥筆成風民善訟¶
偘為人怦怦諒直聽必以情民退無後言凡訴臺部者¶
必曰得宜春丞一聽死無憾居久之由承直郎改奉議¶
郎僉書鎮南軍節度判官聽公事改章服尋陞朝奉郎¶
初偘久從諸老㳺幕中多新進少年議論雅不合偘嘆¶
曰吾髪已種種寜能與翩翩小兒競短長哉遂請祠而¶
歸築室夫人峰下曰蘆隱若將終焉嘉熈丁酉九月年¶
八十四卒子二人宣子武子偘性豪談論今古輙目光¶
<pb:KR4h0152_WYG_397-9a>¶
如注氣軒軒出鼻&KR1865;間人莫能抗尤長於文辭通直郎¶
杜㳺嘗稱之曰質而不俚華而不靡憤而不激怨而不¶
懟不以食膾炙為美澹乎其有味不以刺文繡為工黯¶
乎其有光其感時念故推物類情抑揚離合必窮其源¶
以揚其波其不合于律者鮮矣君子以為知言當乾道¶
淳熈間朱熹吕祖謙陸九淵張栻四君子皆談性命而¶
闢功利學者各守其師説截然不可犯陳亮倔起其傍¶
獨以為不然且謂性命之微子貢不得而聞吾夫子之¶
<pb:KR4h0152_WYG_397-9b>¶
所罕言後生小子與之談之不置殆多乎哉禹無功何¶
以成六府乾無利無以具四德如之何其可廢也於是¶
推尋孔孟之志六經之㫖諸子百家分析聚散之故然¶
後知聖賢經理世故與三才並立而不廢者皆皇帝王¶
覇之大略明白簡大坦然易行人多疑其説而未信偘¶
獨出為諸生倡布磔綱紀發為詞章扶持而左右之使¶
亮之門惡聲不入于耳髙名出諸老上皆偘之功也已¶
而亮為世議所扼當路必欲擠之死地凡再下詔獄偘¶
<pb:KR4h0152_WYG_397-10a>¶
與同志生極力營解㡬陷羅織遂脱亮于萬死一生之¶
中亮顧偘曰此生死而肉骨也人多義之偘所著有隨¶
見類錄二百巻蘆隱類稿五十巻首論六經之功用云¶
從弟南强¶
　　喻南强傳(宋濂/)¶
南强字伯强自㓜負竒氣父直方以與陳亮類俾從之¶
㳺時著錄牒者歲數千百人南强周旋其間獨能探深¶
索隱語移日義益精亮曰喻伯强文墨翰議凜然可畏¶
<pb:KR4h0152_WYG_397-10b>¶
也慶元乙卯戊午連貢於鄉未㡬入太學中監舉月書¶
率占前列上禮部皆不得第嘉定庚辰俛奉南廊對授¶
邊功部臨安前富陽縣尉轉修職郎南强創射樓補闕¶
卒額時其練習春秋則都肄府中徽幟精明行列整肅¶
夐出他縣上縣民譚甲與丘乙閧譚女以癎死誣丘驚¶
跌所致挾王丙為左縣以命南强南强召譚與王列於¶
庭且詰譚曰汝以病死女誣人汝不吐實將坐汝譚色¶
動顧謂王曰汝嗾我也亟袖案白上言抵譚罪境内多¶
<pb:KR4h0152_WYG_397-11a>¶
盗販舳艫尾相銜不絶徼卒與豪猾為市弗可敗南强¶
一切禁捕雖犯權勢貽怨讟弗懼也寳慶初禮部侍郎¶
真德秀以言事去廟堂風京尹跡其所至欲并以為罪¶
德秀舟過富春江南强亟見且賦詩為餞人皆壮之轉¶
承直郎處州縉雲丞未上紹定庚辰三月卒年七十一¶
南强讀書不為口耳學必欲見之實踐毎至名義可喜¶
事擊節慷慨謂心契可致初當路欲排善類指陳亮為¶
根煆煉刺骨罪且不測門人畏其威焰噤不敢出聲南¶
<pb:KR4h0152_WYG_397-11b>¶
强義形辭色貽書誚責言先生無辜受罪捋賫恨入土¶
吾曹為弟子當怒髪衝冠乃影響昧昧是得為士類耶¶
復走東甌見葉適備陳寃狀適曰子真義士也即秉燭¶
為作書數通南强又持走越袖見諸臺官誦言無忌卒¶
直亮之寃南强為人不立崖岸而見義勇為聞朝廷行¶
一善政輙昂首吐氣或有司苛虐彈指長吁終日不樂¶
暇時旅肴設醴與賔友握手劇談日至再三不倦為文善¶
馳騁下筆輙數千言不繩削而自合大篇短章恣人取¶
<pb:KR4h0152_WYG_397-12a>¶
去往往不甚愛惜惟梅隱筆談十四巻尚存子二厚祖¶
埜埜業進士¶
　贊曰自道廢民散師弟子之誼缺平居則謬為恭敬¶
　視其影或不敢踐一逢患難輙反目若不相識然甚¶
　者更名他師使偘與南强見之必將唾去之矣傳曰¶
　民生於三事之如一惟其所在則致死焉其偘南强¶
　之謂乎¶
　　義烏宋先逹小傳(王禕/)¶
<pb:KR4h0152_WYG_397-12b>¶
　　　宗澤¶
宗澤字汝霖母夢雷電紅光下燭寤而生澤自㓜有大¶
志元祐六年登進士第調館陶尉厯龍游膠水趙城令¶
皆有能名改知掖縣差通判登州忤道士得倖用事者¶
予祠而歸復坐削奪覊置鎮江尋監鎮江酒税靖康元¶
年朝廷議遣使與金人講和用薦者假宗正少卿充和¶
議使澤奏名不正改計議使衆謂澤方剛難合必不能¶
屈且徒死無補不若付以河朔一要郡除直祕閣知磁¶
<pb:KR4h0152_WYG_397-13a>¶
州從羸卒十餘人倍道之官至則治城池修器械廣儲¶
畜募勇敢為必守計且條畫邊防要䇿與勤王之議上¶
之除祕閣修撰河北義兵都總管髙宗以康王使金過¶
磁澤力止之朝廷因命為兵馬大元帥澤副元帥加集¶
英殿修撰髙宗承制復加徽猷閣待制凡與金兵十數¶
戰皆有功方進兵臨濮而京城不守矣金人逼徽宗欽¶
宗北行澤即引兵趨滑抵大名将徑渡河據其歸路邀¶
還之而勤王之兵無一至者又聞張邦昌僭位即欲先¶
<pb:KR4h0152_WYG_397-13b>¶
行誅討乃還軍衞南且上書髙宗勸進建炎元年五月¶
髙宗即位南京趨詣行在所入對涕淚沾臆陳興復大¶
計踰千言且曰願陛下一怒以安天下之民臣雖駑怯¶
當冐矢石為諸将先得捐軀報國家志願誠足矣髙宗¶
壯其言擢龍圗閣學士知襄陽府改知青州俄改知開¶
封府尋遷延康殿學士京城留守真除開封府其訓辭¶
曰雖蕭何之守闗中㓂恂之狥河内以卿比迹於古有¶
光澤素蓄忠義至是益自感奮招集四方義士得百餘¶
<pb:KR4h0152_WYG_397-14a>¶
萬復有河北山寨效順者數十萬來聽節制京城内外¶
所屯兵實百八十萬方尅日大舉渡河而遽屬疾諸將¶
入問狀矍然起曰吾固無恙政以二聖䝉塵至此汝能¶
北定中原吾死何恨衆皆洒泣同聲應曰敢不盡力翌¶
日遂薨臨終連呼渡河者三二年七月也時髙宗南渡¶
已久至是有㫖除澤門下侍郎御營副使命未下而訃¶
聞詔贈觀文殿學士通議大夫賜諡忠簡始澤身任中¶
原之事既修復京城力請回鑾疏凡二十四上而黄潛¶
<pb:KR4h0152_WYG_397-14b>¶
善汪伯彦從中沮之以故憂憤成疾澤既薨數日間民¶
人散去者十五六議者謂其子穎嘗居戎幕得將士心¶
宜用以卒父功於是朝廷已用杜充為留守乃除穎秘¶
閣留守判官穎尋服䘮而歸所集義士悉散去而中原¶
不守矣穎後為兵部郎中¶
　贊曰髙宗之南渡也中原之事一委於忠簡及中原¶
　尅復而髙宗乃無有北還意忠簡以中原無所倚因¶
　請以信王榛為兵馬大元帥信王榛者髙宗親弟也¶
<pb:KR4h0152_WYG_397-15a>¶
　潛善伯彦軰輙譖其有異圖遂有門下之命雖曰尊¶
　任之然實奪之權家傳國史皆不書其事蓋諱之也¶
　嗚呼髙宗之無意於中原固不足論使忠簡而緩死¶
　則神州全璧社稷長靈實嘉賴之矣然則盛衰之際¶
　庸非天乎¶
　　　徐僑¶
徐僑字崇甫淳熈十四年進士調主簿上饒始受業考¶
亭朱子之門歴紹興南康司法皆以憂去開禧主和議¶
<pb:KR4h0152_WYG_397-15b>¶
函大臣之首僑上書言非所以立國時多其能盡言嘉¶
定七年由嚴州推官考滿差主管刑工部架閣文字除¶
國子錄召試館職除祕書正字遷校書郎請外知和州¶
徙知安慶府十一年除提舉江南東路常平茶鹽事上¶
書極言朝廷時政請詔大臣以正已之道正人憂家之¶
慮憂國庶㡬致安於已危迓治於將亂丞相史彌逺怒¶
令言者劾罷之久之理宗即位禮部侍郎真徳秀奏亮¶
直敢言如徐僑者願寘之言地而彌逺猶在相位不報¶
<pb:KR4h0152_WYG_397-16a>¶
葛參政洪喬丞相行簡時在侍從代為請祠迄不受祿¶
遂引年吿老紹定六年朝廷更化收用老成落致仕除¶
直寳謨閣江東提刑尋除祕書少監改太常少卿屢辭¶
逾年始造朝入見論奏數千言大略謂君心正則朝廷¶
正以至百官萬民莫敢不正矣除兼侍講尋兼權國子¶
祭酒勸講之際數開陳友愛大義遂復皇子竤爵且建¶
言子思宜肥享孔子二程子宜列從祀王安石宜廢勿¶
祀趙汝愚宜配享寜宗後皆施行以論王檝奉使狀與¶
<pb:KR4h0152_WYG_397-16b>¶
時宰論不合力求去除工部侍郎求去益切陞集英殿¶
修撰提舉佑神觀兼侍讀僑奏領祠勸讀乃體貌重臣¶
之殊禮力辭不敢當遂以寳謨閣待制提舉太平興國¶
宫既歸援舊比上疏請辭待制乃復除集英殿修撰與¶
其子京官固辭命下如所請而疾以革卒年七十有八¶
訃聞仍除寳謨閣待制致仕諡曰文清初僑之兄侃倬¶
皆學於東萊吕成公而僑師事朱子朱子毎語人曰崇¶
甫明白剛直士也因俾以毅名齋朱子之學詘於慶元¶
<pb:KR4h0152_WYG_397-17a>¶
及伸於端平僑與度正業味道實發之其在人君前論¶
學則曰正心論治則曰在知人其教學者以命性中誠¶
仁為窮理之要九思九容為主敬之本平日奉身苦約¶
人不堪其貧嘗入對衣敝甚上問曰卿何貧甚耶對曰¶
臣不貧陛下乃貧耳陛下國本未建疆宇日蹙權倖用¶
事將帥非材旱蝗相仍盗賊並起經用無萟帑藏空虗¶
民困於横斂軍怨於掊克羣臣養交而天子孤立國勢¶
阽危而陛下不悟臣不貧陛下乃貧耳理宗為改容優¶
<pb:KR4h0152_WYG_397-17b>¶
納焉其所著有讀易記三巻讀詩記詠一巻雜説一巻¶
文集若干巻門人曰朱元龍康植¶
　　　朱元龍¶
朱元龍字景雲嘉定十六年進士厯温州平陽池州青¶
陽兩縣尉調饒州司理參軍徳興令誣其民董氏五兄¶
弟溺死縣卒具獄上力辨其非辜其兄弟得不死後皆¶
為名進士他所平反者甚衆嘉熈元年以處州縉雲縣¶
令治最擢幹辦行在諸司糧料院尋除宗正簿陞宗正¶
<pb:KR4h0152_WYG_397-18a>¶
丞兼權左司郎官京局官或挾權貴勢求舉牘輙斥之¶
曰舉牘可以勢取耶中官有求封節者力持不可宰臣¶
傳上㫖令改擬對曰吾職可罷擬筆不可改也宗室有¶
圩田之訟衆莫敢决元龍毅然决之時方括兩淮浮鹽¶
致書執政以謂朝廷行商賈之事廟堂踵諸閫之規使¶
史氏書曰括浮鹽自今始不可又兩上封事言自宫禁¶
朝廷以及百官萬民皆可痛哭流涕於是史嵩之入相¶
疾其直言遂以斥去差知衢吉二州皆旋予祠改知台¶
<pb:KR4h0152_WYG_397-18b>¶
州以憂不上既而鄭清之再入相清之尤素惡其剛直¶
遂以朝奉大夫致仕家居十年乃卒元龍早受業於僑¶
既又從四明袁正獻公爕逰爕象山陸氏門人也故元¶
龍之學得朱陸之異而㑹其同有文集若干巻子㓜學¶
用蔭入仕為臨安府觀察推官能世其家業¶
　　　康植¶
康植字子厚父曰仲穎字蘊之淳熈十四年進士復試¶
中教官仕為尚書吏部郎中涖官以清白稱植用世科¶
<pb:KR4h0152_WYG_397-19a>¶
登嘉定七年進士第授奉化縣主簿三遷為武安軍節¶
度掌書記與制置使史嵩之不協對移江南酒官未㡬¶
除刑工部架閣文字遷國子正改通直郎論對言事抗¶
直忤喬丞相行簡意差通判廣德軍救荒有法陞知本¶
軍以治最聞召知大宗正丞遷兵部郎官除浙西提㸃¶
刑獄公事劾奏平江守臣史宅之治郡無狀嵩之宅之¶
兄也時為丞相并連及之其言以為宅之不思掩前人¶
之愆專務聚斂以事貢獻是以小忠而成其大不忠也¶
<pb:KR4h0152_WYG_397-19b>¶
嵩之不知而使之不智知而使之不仁其上罔陛下又¶
不忠之大者也羣臣明知其罪而不言皆逆探陛下之¶
意而不敢攖其鋒是逢君之惡亦不忠之徒也疏入理¶
宗震怒欲重罪之杜丞相範時在樞府為之極諫謂憲¶
臣言事既不中又加之罪如天下公議何理宗尋悟乃¶
徙宅之隆興而植提刑福建改知寜國府兼權江南東¶
路提舉茶鹽義倉奏免和糴行經界法除都官郎中出¶
知吉州改福建路轉運判官兼攝建寜府賑水災拯鹽¶
<pb:KR4h0152_WYG_397-20a>¶
弊政恵大孚赴闕奏事卒于建谿驛積階朝奉郎其在¶
廣德時取大學語名其齋曰誠求仲穎與僑為同年植¶
以故早師之師門中獨植從㳺最久與同邑祕書丞王¶
世傑皆號稱髙弟焉¶
　贊曰文清則學行純篤風節髙峻誠可謂道學之宗¶
　師矣朱子之傳閩中則有黄幹氏而浙東為文清然¶
　黄幹氏一再傳為何基氏為王柏氏皆文清同郡人¶
　而皆隱德不仕文清之傳如元龍植則皆起科第躋¶
<pb:KR4h0152_WYG_397-20b>¶
　政路故著於大節表表如是焉王柏氏稱植操尚之¶
　堅風力之勁有文清之遺則嗚呼寜獨植而已哉¶
　　魏純傳(薛瑄/)¶
魏純字希文山東髙密人也其先世多仕者至其父為¶
官江南希文就學於江南初治易後明春秋詩書大義¶
亦皆知之其父為績溪令時希文客金陵一時逹官貴¶
人聞希文名屏勢就見請交因合幣羅致館中俾訓其¶
子弟未㡬人有所指摘語及希文謫戍邊衞寓薊州玊¶
<pb:KR4h0152_WYG_397-21a>¶
田縣先君子永樂七年教訓其邑希文復誨諸官將子¶
於學宫傍瑄因得納交為心友自是往返凡十年議論¶
連日夜不舎瑄之踈劣賴希文規輔之益為多先君子¶
官滿去希文徒歩送數十里執手為别别三年嘗一得¶
書自是信音不相聞者又三年其後先君子丁大父母¶
憂起復至北京時希文亦以薦至吏部因同膺薦者有¶
所不合復退於初又二年為宣德元年侍從有薦希文¶
學行者復召至京師集試吏部文既合格將上其名於¶
<pb:KR4h0152_WYG_397-21b>¶
朝以官之而希文竟暴卒於旅次是年某月某日也明¶
年春瑄在河南始聞其訃先是瑄有詩懷希文考希文¶
亡日與瑄作詩時皆在宣德元年冬豈非交情之密黙¶
有感觸於中而不能自已於言乎嗚呼瑄嘗觀古人論¶
富貴貧賤必皆曰有命瑄少猶未之信年來經渉既久¶
數數考之於己驗之於人然後有以見夫富貴貧賤蓋¶
皆有决然不易之命而非人之私智所能去取也以吾¶
希文觀之其賦質粹而明其為學正而純其立心必欲¶
<pb:KR4h0152_WYG_397-22a>¶
一毫無媿於屋漏其制行必欲一事不悖於天理是則¶
以徳言之希文之賢固當見用於時也處戎伍僅三十¶
年超然自適不為顯者焜燿而有自沮之色其貧至於¶
床無完衾身無完褐耕穫薪芻之事靡不備嘗而操行¶
堅如金石略不少變其所處蓋有古人所難者而希文¶
優處之以時言之希文困極宜通當不至於終困也至¶
其忠信之行積於中徴於外武夫小子皆信其為善人¶
而起尊敬之心搢紳大夫皆知其為君子而咸欲其得¶
<pb:KR4h0152_WYG_397-22b>¶
位於時是則以人事言希文名實孚於逺邇亦當顯於¶
世也三者皆無絲髪可疑而乃卒至於窮死不得一試¶
其有則所謂决然不易之命豈不信哉瑄又竊有疑焉¶
夫所謂命者果何自而然哉蓋出於天也天必貴有徳¶
福仁人希文乃不克䝉其貴與福則所謂天者竟何如¶
哉豈貴徳福善者其常而貴福差爽者不得其常乎果¶
天道自然而然初無心於其間乎抑人之生也適丁其¶
氣之清濁厚薄不齊而非天之所能為乎是皆不可知¶
<pb:KR4h0152_WYG_397-23a>¶
也或者又謂天於善人不有以福其躬必有以昌其後¶
是又未可必也雖然古之所謂善人君子者顧自處謂¶
何耳固未嘗以今之厚薄為輕重也昔固有貴為卿相¶
富累千金生無益而死無聞者命則厚矣其於道果何¶
如哉以希文之賢雖卒至於窮死其徳行名譽孚於人¶
人其自處者既已無媿於道矣命之厚薄奚足道哉瑄¶
與希文交最久情最密始以希文之不遇質之命而自¶
疑終以希文之無媿揆之道以自解又恐希文之潛德¶
<pb:KR4h0152_WYG_397-23b>¶
懿行久而或冺於世也遂作傳以志於私篋以傳之悠¶
久且俾世之君子當力於為善而無疑於命云¶
　　羅倫傳(陳獻章/)¶
吾平生有故人曰羅倫字彛正江西永豐人宋羅開禮¶
之後也性慷慨樂善不疑人欺遇事無所廻避有不可¶
輙面斥之舉成化丙戌進士䇿對大廷頃刻萬言中引¶
程正公語人主一日之間接賢士大夫之時多親宦官¶
宫妾之時少執政欲截其下句倫不從直聲震於時奏¶
<pb:KR4h0152_WYG_397-24a>¶
名第一為翰林修撰㑹内閣大學士李賢遭䘮朝廷留¶
之臺諫皆不敢論説倫詣其私第告以不可李公始以¶
其言為然既數日復上䟽厯陳古今起復之非是且曰¶
如其不然必凖富弼故事終䘮劉珙故事言事反復數¶
千言一本於天理人心之不可已者孔子曰勿欺也而¶
犯之倫以犯顔切諫為大救時以行道為急其負荷之¶
重未嘗一日忘天下故發憤如是疏奏遂落職提舉泉¶
州市舶司倫雖見逐而士論益榮之由是天下之士爭¶
<pb:KR4h0152_WYG_397-24b>¶
自刮磨向之不言以養忠厚者為之一變而終倫之世¶
臺省未聞有起復者矣雖以此為人所知然亦以此取¶
嫉於人明年召還復修撰改南京尋以疾辭歸開門授¶
徒日以註經為業垂十年卒於退居之金牛山世之知¶
倫者不過以其滂沛之文竒偉之節果敢之氣而已至¶
其心之所欲為而力之所未逮未必盡知也嘗欲倣古¶
置義田以贍族人或助之堂食之錢謝而弗受或衣之¶
衣行遇乞人死於途輙解以覆之客晨至留其飯其妻¶
<pb:KR4h0152_WYG_397-25a>¶
語其子曰瓶粟罄矣之旁舎干之比舉火時已近午亦¶
曠然不以為意提舉泉州時官例應得折薪錢其人欺¶
以乏告即放遣之不復問予嘗遣人訪之山中結茅以¶
居取給於隴畝往來共樵採若無意於世者時或作為¶
文章以發其感慨之意而人亦莫之知也論曰倫之必¶
為君子而不為小人較然矣如倫之才少貶以徇人雖¶
欲窮晦其身寜可得也以其所學進説於上世目之為¶
狂何足怪也孟子稱豪傑之士雖無文王猶興若倫者¶
<pb:KR4h0152_WYG_397-25b>¶
今所謂豪傑非與無導於前而所立卓然人莫能奪之¶
又曰倫才大不及志其青天白日足稱云¶
　　李評事傳(石珤/)¶
李承芳字茂卿湖廣嘉魚人也與弟承基俱好古博學¶
有名毎慕陳白沙公甫不逺千里攀渉嶺海往從之游¶
既舉進士為大理評事非其志居二歲以病乞歸親力¶
耕播與漁父牧䜿樂數晨夕或過客訪之便簑笠相見¶
又數歲卒承芳心貌並古為歌詩亦竒麗議論古今人¶
<pb:KR4h0152_WYG_397-26a>¶
物毎不主故常務在與世抗遂短誚朱子註疏以為拘¶
縛後學至詆為罪人又性頗躭佛嘗與客登西山逢路¶
僧設供便解帶與之近行怪也至其居家清素與朋友¶
交誠慤不阿言動佩服任真簡古過人甚逺獨疾末俗¶
媕婀矯枉過直云¶
　　蘿石翁傳(黄綰/)¶
蘿石翁者不知為何人也姓董氏諱澐字復宗蘿石其¶
别號也其先汴人始祖曰健為宋武功大夫扈從南渡¶
<pb:KR4h0152_WYG_397-26b>¶
家於澉浦其後曰仲真者遷海寜之錢山澉浦世肄戎¶
習其兄源長當往戍蘿石請代之遂復家澉浦初學為¶
詩不解隨俗營生業獨好吟咏遇時序之更風物之變¶
古跡竒蹤幽岑逺壑及夫人情世態之可歡可哀可駭¶
可愕可慨可慶一於詩以寓之家徒四壁一毫不入於¶
心時名能詩者吳下沈周闗西孫一元閩中鄭善夫皆¶
與逰往來賡倡遇佳辰輙携親知蕩舟江湖拖屐雲山¶
凌危履險吟嘯忘返放浪於形骸之外凡所欲之或衝¶
<pb:KR4h0152_WYG_397-27a>¶
風雪或冐零雨或乘夜月雖豺虎交前鬼魅伺途衆不¶
能從亦獨行孤往不顧吳越好事家毎懸榻伺之乃紀¶
為五館記平居樂義好施不計囊橐有無兄貧則捐已¶
産粥以給之海寜衞指揮某人因貧不能赴京襲職竭¶
所有與之以速其行所知鄔魯者以田易值易畢魯疾¶
亟出劵燬焉卒復紀其𦵏毎聞當世之賢人君子所在¶
不計寒暑逺近輙投贄納交見後生工一辭勵一行亟¶
稱屢嘆不能已晚聞陽明先生講良知之説趨聽數日¶
<pb:KR4h0152_WYG_397-27b>¶
乃悔曰不爾可稱人乎遂幡然就子弟列時年六十七¶
矣舊所與逰聞皆笑之但曰吾從吾所好而已遂更號¶
從吾道人且讀内典遂究心釋老忽若有悟乃喟然曰¶
今日客得歸矣於是援廬山故事與海門僧法聚者集¶
諸緇俗結社寺之丈室又號白塔山人澉浦廢寺有鐘¶
卧地俗傳其靈異乃募資樹樓以登之甫訖工而疾不¶
起屬纊之日視日早晚曰吾其歸與又口占一詩曰我¶
非汚世中者儔偶來七十七春秋自知此去無汚染一¶
<pb:KR4h0152_WYG_397-28a>¶
道天泉月自流遂暝目其子舉人穀以予與蘿石嘗有¶
一日之雅乃以九杞山人許台仲所為誌寄王宗範請¶
予為傳乃叙而論曰人各有志品各不同其事毎不相¶
為然論世而考徳者必歸一之其志其為其品始定若¶
蘿石翁者始嗜吟詩習之垂老晚乃執弟子禮於陽明¶
先生之門欲為儒學既而又逃釋老遂以沒世吾誠不¶
知其何志何為何品者也雖然就其所志而言則蘿石¶
者實可謂超然斯世錙銖不入樂善無求其賢於人何¶
<pb:KR4h0152_WYG_397-28b>¶
如哉¶
　　湛文簡公傳(郭棐/)¶
湛若水字元明増城人初名露更名雨字民澤生而穎¶
悟自少知學從白沙先生逰白沙與其沉潛逺到𢎞治¶
壬子以書魁鄉薦専心理學遂焚引隱居更今名日侍白¶
沙講心性之學豁然有得久之以母命復出僉事徐紘為¶
勸駕過南昌謁莊定山問學亟為稱詡讀書南雝祭酒¶
章楓山懋試睟面盎背論竒之乙丑㑹試學士張元禎¶
<pb:KR4h0152_WYG_397-29a>¶
楊廷和主考見其論用至近至神等語知為白沙髙徒¶
置第二名登進士選庶吉士授編修時陽明王守仁在¶
吏部相與倡明正學而修撰吕柟主事王崇慶軰往來¶
辨論時名大著出使安南陽明贈文中有謂晚得友甘¶
泉而志益堅其學務求自得者世未之知且疑為禪甘¶
泉其聖人之徒與推重若此既至安南嚴却餽金黎晭¶
贈詩有白沙門下更何人之句便道奉母南都日設講¶
席有甘泉問辨諸書正徳丁亥宅母憂歸葬荷塘廬墓¶
<pb:KR4h0152_WYG_397-29b>¶
三年産瑞𤓰人以為孝感卜築西樵多士來學毎講必¶
端坐澄心灼見道體嘉靖初召補原官累績遷南祭酒¶
與諸生講學刻心性圗説教以隨處體騐天理為要晉¶
禮部侍郎上天徳王道及聖學諸疏大指謂天徳王道¶
本於慎獨即聖諭所謂敬一帝王之學一貫而已一貫¶
非他心事合一之謂論語二十篇無非一貫之義無非¶
心事合一之學故敬一箴序文首云敬者存其心而不¶
忽一者純乎理而不雜此二言極為明切黙契道體即¶
<pb:KR4h0152_WYG_397-30a>¶
孟子必有事焉而勿正勿忘勿助長之㫖誠於日用之¶
間隨時隨處隨動隨靜存其心於勿忘勿助之間而天¶
理日見焉上嘉納之所著獻納篇又倣大學衍義補作¶
格物通錄進足補衍義所未發者累遷南禮吏兵三部¶
尚書講學新泉書院滿九年考年逾七十致仕所著心¶
性書遵道錄樵語古小學四書測五經測楊簡折𠂻非¶
老子及甘泉全集門人永康程文德武陵蔣信稱其功¶
在禹右嘗於天闗精舎立祝聖臺置講田以贍四方學¶
<pb:KR4h0152_WYG_397-30b>¶
者庚申卒於小禺洞年九十有五訃聞諭賜祭葬隆慶¶
初賜諡曰文簡海内翕然稱為近代道學儒宗云¶
　¶
　¶
　¶
　¶
　¶
　明文海巻三百九十七¶
