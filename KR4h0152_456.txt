# -*- mode: mandoku-view; -*-
#+TITLE: 明文海
#+DATE: 2015-08-25 00:42:53.927315
#+PROPERTY: ID KR4h0152
#+PROPERTY: BASEEDITION WYG    
#+PROPERTY: JUAN 卷四百五十六
<pb:KR4h0152_WYG_456-1a>¶
欽定四庫全書¶
　明文海巻四百五十六　　　餘姚黄宗羲編¶
　　墓文二十八¶
　　　義士¶
　　杜府君墓銘(宋濓/)¶
金陵有孝義之士曰杜君諱元字一元其先居吉之吉¶
水與會稽正獻公衍同宗至君始遊江東樂金陵土俗¶
遂居之為金陵人君苦學有才氣能為詩元重紀至元¶
<pb:KR4h0152_WYG_456-1b>¶
中張文穆公起巖為河南行臺中丞見君詩願掾君君¶
不可欲以茂材異等薦又不從年若干卒以布衣終君¶
少時父患噩疾夜數驚君冠帶伏父榻旁父驚起輙抱¶
持曰兒在斯父疾數月君目不敢瞑至愈乃巳母沒服¶
喪合於古禮聲問日起貴人賢士多樂與君㳺君未嘗¶
以事干之及有罷黜失志者則為之力不怠行臺都事¶
楊恵被劾去人莫造其門君獨持酒與飲而送之趙𢎞¶
中為御史掾坐法罷君徒步與俱行百餘里僦居之儒¶
<pb:KR4h0152_WYG_456-2a>¶
學教授張鉉以事黜君出金帛資其行其子四嵗失母¶
君命婦鞠之不異巳子兵部主事常允恭家人夜失火允¶
恭方醉卧衆怖懾散走無賴子利其貲將刼之君率少¶
年數十輩為出其篋笥寳貨於外允恭泣謝曰微君吾¶
其死乎隣人陳鼎舉室死於兵二兒匿舍側怨家復害¶
其小者君曰脫并殺大兒則陳氏絶矣卒為抱匿他所¶
以免吉之運部吏輸粮金陵不足者三千斛吏受笞搒¶
號泣莫為計君憫之為貸於大賈以償之吏徳君以物¶
<pb:KR4h0152_WYG_456-2b>¶
來謝君却之蔣山僧為御史所誣夜竄君室求救君藏¶
之故人家僧獲全宋楊忠襄父邦乂廟在城南君以公¶
吉人嵗時率吉人㳺寓者具牲酒祭之君之為義多類¶
此君嘗攻毉尤良於治證疾病造君者不問有無必與¶
藥藥必擇精善者服之必瘳金陵大疫君和藥走給之¶
不得食者以薪米餽之賴君以生者甚衆由是人多稱¶
君美及兵亂士卒相戒不忍犯君卒於至正丙申七月¶
九日以丁酉三月十日權厝金陵清涼山右國朝洪武¶
<pb:KR4h0152_WYG_456-3a>¶
壬子十二月九日復改葬南門外之鐘家山夫人劉氏¶
祔焉君曽祖若海祖懋父文華母周氏君二男子曰珙¶
曰環珙早卒環承事郎晉相府録事賢而能文得晉人¶
筆意二女適蕭伯髙鄧世良孫男二某某環與余交頗¶
久以銘為請余惑乎世之交友者利之所在則趨有小¶
害則避去不肯留目一顧或道上相值輒引箑掩面陽¶
為不識倘以事過其門策馬疾馳惟恐為所見況望其¶
拯恤乎若君者可謂無讓於古之君子者矣烏可不銘¶
<pb:KR4h0152_WYG_456-3b>¶
之以為世勸乎君所為詩凡若干巻藏於家銘曰杜裔¶
孔鉅支著吉水其在金陵則自君始君才既多胡不禄¶
仕非不樂仕義不屈巳養氣為文五色有煒孰非公卿¶
接跡交軌彼徼其權權銷志阻吾守吾義夷險一揆章¶
服之加鞶帯之禠所交者心加禠何與拯難濟危存孤¶
起死匪名之求惟義所止兵戈如林白骨千里君若不¶
知左孫右子斯起人為天錫嘉祉天曷私君惟善之致¶
貴有不聞賤有足恃刻文昭美以諗多士¶
<pb:KR4h0152_WYG_456-4a>¶
　　蕭師文墓銘(解縉/)¶
宋丞相信國文公兵敗於吉之空坑也有石大如數間¶
屋忽然自山頂震落當路徑元兵望而大驚稍却丞相¶
由是得脫去鄒&KR1590;輩以餘兵拒戰死傷塗地父子兄弟¶
相朂冒白刃以為榮吉水倚富蕭文琬父子督饋餉亦¶
在是役幸而不死退而筆記是事甚詳予獲見之可羨¶
哉吾鄉之多忠義也而今宋史迺無之丞相傳云空坑¶
之戰得趙孟濚紿元兵以免而已盖宋史作於元盛時¶
<pb:KR4h0152_WYG_456-4b>¶
故於丞相事特誣漏至於丞相求為黄冠等語欺罔尤¶
甚顧豈足為丞相輕重然恐相襲訛謬不可不辨也文¶
琬南唐御師大夫儼之後倚富之墟儼之墓在焉文琬¶
上距儼十世家世節義流風故存文信公嘗大書餘慶¶
堂以朂之文琬生獻可獻可生季章季章生徳祥字元¶
佐皆忠厚人也元佐生天祐字師文元季傾貲奮義保¶
障其鄉鄉導官軍舉宗血戰賊每望其風而靡元叅知¶
政事全公子仁承制授主簿不拜時里有劇賊擁衆萬¶
<pb:KR4h0152_WYG_456-5a>¶
師文宗族梗其喉牙賊不勝憤圖掘其先墓以逞師文¶
與之苦戰賊勢益熾師文度不免即自取墓中遺骸身¶
負之出走藏匿還與官軍合勢大破之其忠義節孝類¶
如此誠有光於文琬常恨不得主帥如文信公者與之¶
一死光明俊偉可書也不然師文豈在鄒&KR1590;輩下哉惜¶
哉守吉安者財一梁克中尚完城數年師文等不為無¶
力也及天兵南來師文不忍賈勇謝散其徒遣弟師賢¶
率壯從寧河王鄧禹破熊天瑞于贑亦奉身歸第口不¶
<pb:KR4h0152_WYG_456-5b>¶
言功予因蕭氏重有感於吉士多忠義又重有感於宋¶
史之謬也考之元史又獨著全子仁傳而梁克中無之¶
豈知子仁極不足道驕滛不法無智畧其死為人所逼¶
非得巳者謬言美名不如梁克中殆不如蕭氏兄弟也¶
而隠顯若此可勝嘆哉師文容貌儒者直諒敦實家富¶
千金一門三世同産百餘口飲食衣服一出公帑庭無¶
間言撫兄弟之孤逾於巳出未嘗一飯無賔客每食前¶
方丈考鐘鼓大飲髙會連日夜人不以為侈逺宗貧鄉¶
<pb:KR4h0152_WYG_456-6a>¶
人賙䘏之備至其卒於外而子扶櫬以歸吊哭之聲震¶
天於戯何必附青雲之士哉吾知施於後世矣其母彭¶
氏配李氏子士益字時用繼室張氏子士季字時選士¶
郁早卒士柔字時徽女適泥田周子鼎孫茂實英聲海¶
雩穎乾震其生元延祐丁巳八月二十七日沒於洪武¶
辛酉二月六日葬里溪陵之原前葬里之下嵩今改卜¶
焉前誌有奉議大夫刑部郎中蕭公用初作今為表特¶
加詳焉則按士柔所為狀也士柔好學善為詩少時嘗¶
<pb:KR4h0152_WYG_456-6b>¶
與之登倚富諸山臨瀧江之上想師文兄弟之髙風英¶
傑豪偉之氣尚凌厲於烟雲落照之間可激昂而興慕¶
故為之表而不辭也系之以詩曰溪陵有原青烟盤盤¶
其瘞璠璵采雲團團瀧江之濱華第嶙峋昔有英傑今¶
其子孫食報乆長怵愓霜露有此蘭蕙接其榮光義烈¶
軒天九族蒙恩於戲百世式象其賢¶
　　彭氏義阡表(王直/)¶
彭氏義阡者葬彭氏之死於義者也當元之季豪傑並¶
<pb:KR4h0152_WYG_456-7a>¶
起椎埋剽竊之徒亦相扇為亂龍泉羅邦其一也彭氏¶
居邑之雩溪世為士族於是有文逺者英偉有才畧卓¶
然為一鄉之望嵗辛夘賊勢浸盛官軍不能制乃散財¶
發粟集義兵以保鄉里賊頗畏之壬辰江西行省叅政¶
全普菴薩里開分省於贑命張萬戸守龍泉許辟署從¶
事張辟文逺為䕶民巡檢叅其軍領民兵守北門賊引¶
衆及城下張與文逺屢出戰不勝因閉城堅守以待救¶
癸巳春城中食盡且無援張夜率衆棄城去文逺殿舟¶
<pb:KR4h0152_WYG_456-7b>¶
至螺灘賊追及合戰衆飢困不能支勢且北文逺使從¶
弟大逺馳騎請兵於吉以圖興復率敢死士大呼奮矟¶
入賊中欲刺邦不得殺數人賊亦攅槊向之文逺創重¶
遂被擒大逺走吉吉安總管為移檄泰和同知楊某使¶
以兵復龍泉兵至境大逺為前鋒踰章村河涉南洲河¶
會風雨大作河水暴漲兵大半不得渡賊以衆蹴之遂¶
擒大逺兄弟同死於賊是年三月十一日也賊既得志¶
憤彭氏倡義圖巳其兄弟子姪有先在軍中或竄伏田¶
<pb:KR4h0152_WYG_456-8a>¶
里者皆捕而殺之自文逺而下凡十九人又婦女二人¶
我太祖髙皇帝既受天命削除僣亂以興太平彭氏族¶
屬之存者休養生息今七八十年日以繁盛盖詩書禮¶
義之澤未艾也然其老長閒居族坐相與談向時事未¶
嘗不慨嘆文逺兄弟之英風義烈且深念夫死於其難¶
者之無辜而皆不能歸葬或無以嗣其後盖䀌然傷之¶
嶷文逺之再從曽孫項城令仲恭甫之賢子也聞諸老¶
長而有慨于其心乃即雩溪大塘口之原開兆域營冡¶
<pb:KR4h0152_WYG_456-8b>¶
壙倣禮各為木主以宣徳三年七月望日招其魂而葬¶
焉又以項城命置近田九畆以供嵗時祭祀曰死者有¶
知庻幾能安於此而無所恨矣嗚呼喪亂以來姦宄縱¶
恣善柔多隕於非命有能奮力以討賊而舍生取義如¶
文逺兄弟者誠少矣雖曰有之其宗族兄弟有能興哀¶
於既久之後而為之歸使祭奠有所如嶷者亦少矣然¶
則彭氏其誠能篤於義者哉是皆可表也嶷來京師因¶
其姊壻督府經厯項斐求予言欲為之書使歸而刻諸¶
<pb:KR4h0152_WYG_456-9a>¶
石凡葬者之名諱次第則備載於碑隂¶
　　江君文博墓誌銘(熊遇/)¶
國家都燕去蜀最逺吏治不能比中土今縣都委積倉¶
人粟人之藏趨文具而巳然勾稽法嚴司牧者卒欲賙¶
民之艱厄單出里覈之非可朝夕獲也聚野粟者大抵¶
富民耳旅師不能與其權無以通材行平興積施之政¶
即能與其權而亟奪富人其心未厭矣徃時蜀卓孔程¶
鄭之徒富擬封君隠民皆取食焉以其擅山澤之利周¶
<pb:KR4h0152_WYG_456-9b>¶
官藪以富得名盖是也然與今力田服賈者異責彼於¶
此是曷可易云哉嘉靖元年以來蜀凡三歉其始戊子¶
己丑部使者勸發民粟而太平江君文博與其父凡入¶
粟千五百石部使者上其事鬻爵格及等當授指揮使¶
銜文博曰隂徳者非明星也吾與受級豈若行吾志哉¶
吾世為民耳謹謝還受文博起農商非如卓孔程鄭有¶
所擅利嘻為文博不難乎其後吏疚于安富丙午民遂¶
困甲寅之歉富者且或不能自活無以受廢棄故文博¶
<pb:KR4h0152_WYG_456-10a>¶
之卒行野有哀者矣文博名溥姓阮氏其始湖廣麻城¶
孝感鄉人元末避南鎻紅巾亂入蜀家太平壩遂為富¶
順縣人髙祖徳七配江氏曽祖文仲從母始江姓祖琦¶
父志鑾故儒生也母陳氏少從其父操竒贏徃來蜀楚¶
間比長代父事秋冬暇則泛舟下江陵瞫□映洲渚間¶
科頭而起解纜行伸手作勢招長年白浪中與相應夜¶
呼囂驚盜不稍稍怠遂貿布幅揣其長短工苦偵所徃¶
媺惡赴之握筭觚上下循縁計盈縮盖三十年而以貲¶
<pb:KR4h0152_WYG_456-10b>¶
豪矣以故喜周窮乏建寺飯僧以為佛事如是資其庻¶
弟鶚鴻鵬學輒推分與之撫其遺甥陳良文猶子也異¶
母妹適榮昌人李垣亦多周之財有養子凡數人皆列¶
産焉文博好有所揆作隅牗阿桷豐殺中程蔇茨丹雘¶
莫不克壯以奉其所嚴眡其燠涼以節宣以無不敬事¶
庻母王有禮其孝友非得於竿牘盖天性也文博晚始¶
舉子即能教五嵗則外就師傅擇有文譽者厚禮之其¶
後汝峨汝岷相繼為庠弟子員越明年峨為廩生遂以¶
<pb:KR4h0152_WYG_456-11a>¶
明經壬子鄉舉第三人岷如京師送三十里外命曰吾¶
老期見爾建大業光門望也比歸文博曰與我承三年¶
懽寧計不第哉性喜奕岷圖娱父則列局争道喧聲四¶
聞崇酒稱懽養以為樂人曰精用而不竭夀徴也五月¶
朔與客奕棋多稱病明日病即卧不起問之曰病得之¶
飲食耳吾且待二子齊鳴爼豆足憂耶五日治命子孫¶
以耕讀勤儉召諸親族别八日訣曰吾明日歸矣明日¶
竟卒文博與人無長幼貧富資和以咻煦之不干官府¶
<pb:KR4h0152_WYG_456-11b>¶
法氣剛辭不徇人鄉隣有争輒為平解之又緩急相倚¶
故里人䀌傷非茍然也是宜為之銘¶
銘曰攫之以為豐巳不巳而又豐之耿耿乎其似不㤀¶
也浚之以為深巳不巳而又深之芒芒然其似夢也身執¶
其勞而息其艱乞之則搆迫之則鬭胡可攘也異人同¶
情盖其常也望室而喙如或息焉災而充然如或䕃焉¶
猗嗟江也不易方也是以昌也龍坪蛇蟺封若堂也后¶
千百禩過者軾之而讀斯銘終允臧也¶
<pb:KR4h0152_WYG_456-12a>¶
　　桐鄉少府戴君墓誌銘(魏良弼/)¶
萬厯二年嵗甲戌夏五月戴君二孤將葬厥考於馬耳¶
山祖隴之原謁予請銘其墓庻永永有光也予愴然思¶
少府逝去盖嘉靖巳未六月計今十有六年予從叔為¶
君姑夫者舍予去今亦三年餘矣少府美風度白晢朱¶
顔衣冠濟楚惟是欠師友予謂十室忠信盖公之類云¶
俯而就吏非其所安設使得師友造就其所進立當出¶
儕輩逺甚所得與其儀表裏兩稱矣嘉靖初世宗皇帝¶
<pb:KR4h0152_WYG_456-12b>¶
御極勵精圗治議禮制度凡祖宗有未備及備而未協於¶
義者孜孜求言以規制作之善予時謬充補闕出入禁¶
闥期以將順匡救盡忠補過報國時有獻納荷蒙採擇¶
施行然亦時有犯顔廷諍事預國典者不容不直輕則¶
辱罵呵斥或奪俸重則逮治栲訊甚則廷杖怒始泄尋¶
復追悔竟不黜落亦足徴聖徳之有在也夫以狂直戅¶
愚之性事聖明濬哲之君加以七八年之久昧於進言¶
中間批鱗蹈尾履危冒險蘇子所謂魂飛湯火命如雞¶
<pb:KR4h0152_WYG_456-13a>¶
者何日忘之也聖主賔天戅臣猶幸茍全故是聖主優¶
容向非海内異姓同志兄弟若南野念菴龍溪克齋諸¶
公等及公與陳公曜羅君顯等分班夙夜䕶持供理藥¶
物其登鬼録久矣何能有今不然斃於杖者豈少哉況¶
予么麽屢經下獄杖亦不一次今銘君墓追憶四十年¶
前患難不覺吞聲飲泣重有感傷君如有知當知予之¶
懐抱山之髙水之深也自是薦紳多知君君亦知所立¶
予罷官南歸君亦與陳君相送至灣予尚病杖瘡泣别¶
<pb:KR4h0152_WYG_456-13b>¶
以為不復再見寧論今日然自是即落落不獲如在京¶
朝夕過從也詎意今日復能銘君墓乎少府世居戴坊¶
逺有端緒在宋有為評事者焉官於桐鄉聞古朱邑髙¶
風知所樹立補任山東掖縣捕賊海傍而倭夷突至則¶
領兵設伏出竒大破之斬獲甚衆蝗為苗&KR0675;君率民禱¶
而捕之嵗獲豐稔民皆悦之君可謂獲上信下以此從¶
政何崇卑之有人言五十不稱夭君年六十有二是夀¶
杖於鄉也恩榮一命恵流兩邑貴加於人一等矣桐鄉¶
<pb:KR4h0152_WYG_456-14a>¶
移禄以養親在行年五十之後有終身慕父母之孝復¶
何恨焉予為君銘亦為君歌銘曰錦水戴坊來自剡江¶
中有吉人孝友義方禄為親移仕以民康遁跡洪都徘¶
徊溧陽桐鄉桐鄉官不卑慈祥豈弟民依依衆皆胥溺¶
君拯之掖縣少府行春早盜息民安書上考抑民食蝗¶
心何狡襲撃郡倭震海島毋以我公歸我公歸兮民有¶
殍馬耳氣勢低復昻山逥水遶堂若防卜云其吉終允¶
臧會見徳厚流清光¶
<pb:KR4h0152_WYG_456-14b>¶
　¶
　¶
　¶
　¶
　¶
　¶
　¶
　明文海巻四百五十六¶
